ATTO PRIMO

Il castello del Conte Almaviva presso a Siviglia
(Una stanza mezzo smobiliata. Si vedono una
grande poltrona e una sedia. Figaro sta misurando
l'impiantito. Susanna allo specchio si sta mettendo
un cappellino.)

N° 1: Duettino

FIGARO.[SUSANNA]
Cinque...dieci...venti...
trenta...trentasei...quarantatre...

SUSANNA.[FIGARO]
Ora sì, ch'io son contenta.
Sembra fatto inver per me.

FIGARO.[SUSANNA]
Cinque...

SUSANNA.[FIGARO]
Guarda un po', mio caro Figaro...

FIGARO.[SUSANNA]
dieci...

SUSANNA.[FIGARO]
guarda un po', mio caro Figaro.

FIGARO.[SUSANNA]
venti...

SUSANNA.[FIGARO]
guarda un po'.

FIGARO.[SUSANNA]
trenta...

SUSANNA.[FIGARO]
guarda un po',
guarda adesso il mio cappello!

FIGARO.[SUSANNA]
trentasei...

SUSANNA.[FIGARO]
guarda adesso il mio cappello.

FIGARO.[SUSANNA]
quarantatré...

SUSANNA.[FIGARO]
guarda un po', mio caro Figaro, ecc.

FIGARO.[SUSANNA]
Sì, mio core, or è più bello,
sembra fatto inver per te.

SUSANNA.[FIGARO]
Guarda un po', ecc.

FIGARO.[SUSANNA]
Sì, mio core, ecc.

SUSANNA.[FIGARO]
Ora sì ch'io son contenta, ecc.

FIGARO.[SUSANNA]
Sì, mio core, ecc.

SUSANNA, FIGARO
Ah, il mattino alle nozze vicino,

SUSANNA.[FIGARO]
quant'è dolce al mio tenero sposo,

FIGARO.[SUSANNA]
quant'è dolce al tuo tenero sposo,

SUSANNA, FIGARO
questo bel cappellino vezzoso
che Susanna ella stessa si fe', ecc.

SUSANNA.[FIGARO]
Cosa stai misurando,
caro il mio Figaretto?

FIGARO.[SUSANNA]
Io guardo se quel letto
che ci destina il Conte
farà buona figura in questo loco.

SUSANNA.[FIGARO]
In questa stanza?

FIGARO.[SUSANNA]
Certo, a noi la cede
generoso il padrone.

SUSANNA.[FIGARO]
Io per me te la dono.

FIGARO.[SUSANNA]
E la ragione?

SUSANNA.[FIGARO] (toccandosi la fronte)
La ragione l'ho qui.

FIGARO.[SUSANNA] (facendo lo stesso)
Perché non puoi
far che passi un po'qui ?

SUSANNA.[FIGARO]
Perché non voglio.
Sei tu mio servo, o no?

FIGARO.[SUSANNA]
Ma non capisco
perché tanto ti spiaccia
la più comoda stanza del palazzo.

SUSANNA.[FIGARO]
Perché io son la Susanna e tu sei pazzo.

FIGARO.[SUSANNA]
Grazie, non tanti elogi: guarda un poco
se potria meglio stare in altro loco.

N° 2: Dilettino

FIGARO.[SUSANNA]
Se a caso Madama
la notte ti chiama,
dindin, in due passi
da quella puoi gir.
Vien poi l'occasione
che vuolmi il padrone,
dondon, in tre salti
Io vado a servir.

SUSANNA.[FIGARO]
Così se il mattino
il caro contino,
dindin, e ti manda
tre miglia lontan,
dindin, dondon, a mia porta
il diavol lo porta,
ed ecco in tre salti...

FIGARO.[SUSANNA]
Susanna, pian, pian, ecc.

SUSANNA.[FIGARO]
ed ecco, in tre salti...dindin...dondon...
Ascolta!

FIGARO.[SUSANNA]
Fa presto!

SUSANNA.[FIGARO]
Se udir brami il resto,
discaccia i sospetti, che torto mi fan.

FIGARO.[SUSANNA]
Udir bramo il resto,
i dubbi, i sospetti gelare mi fan.

SUSANNA.[FIGARO]
Or bene, ascolta, e taci.

FIGARO.[SUSANNA]
Parla, che c'è di nuovo?

SUSANNA.[FIGARO]
Il signor Conte
stanco d'andar cacciando le straniere
bellezze forestiere,
vuole ancor nel castello
ritentar la sua sorte,
né già di sua consorte, bada bene,
appetito gli viene.

FIGARO.[SUSANNA]
E di chi dunque?

SUSANNA.[FIGARO]
Della tua Susannetta.

FIGARO.[SUSANNA]
Di te?

SUSANNA.[FIGARO]
Di me medesma. Ed ha speranza
che al nobil suo progetto
utilissima sia tal vicinanza.

FIGARO.[SUSANNA]
Bravo! Tiriamo avanti.

SUSANNA.[FIGARO]
Queste le grazie son, questa la cura
ch'egli prende di te, della tua sposa.

FIGARO.[SUSANNA]
Oh, guarda un po'che carità pelosa!

SUSANNA.[FIGARO]
Chetati: or viene il meglio. Don Basilio,
mio maestro di canto e suo factotum
nel darmi la lezione
mi ripete ogni dì questa canzone.

FIGARO.[SUSANNA]
Chi? Basilio? Oh birbante!

SUSANNA.[FIGARO]
E tu credevi
che fosse la mia dote
merto del tuo bel muso?

FIGARO.[SUSANNA]
Me n'ero lusingato.

SUSANNA.[FIGARO]
Ei la destina
per ottener da me certe mezz'ore ...
che il diritto feudale ...

FIGARO.[SUSANNA]
Come! ne'feudi suoi
non l'ha il Conte abolito?

SUSANNA.[FIGARO]
Ebben, ora è pentito; e par che tenda

riscattarlo da me.

FIGARO.[SUSANNA]
Bravo! mi piace:
che caro signor Conte!
Ci vogliam divertir: trovato avete ...
(Si sente suonare un campanello.)

FIGARO.[SUSANNA]
Chi suona? La Contessa.

SUSANNA.[FIGARO]
Addio, addio, addio, Figaro bello.

FIGARO.[SUSANNA]
Coraggio, mio tesoro.

SUSANNA.[FIGARO]
E tu, cervello.
(parte)

FIGARO.[SUSANNA]
(passeggiando con fuoco per la camera, e
fregandosi le mani)
Bravo, signor padrone! Ora incomincio
a capir il mistero . e a veder schietto
tutto il vostro progetto: a Londra, è vero?
Voi ministro, io corriero, e la Susanna ...
segreta ambasciatrice .
non sarà, non sarà, Figaro il dice.

N° 3: Cavatina

FIGARO
Se vuol ballare, signor contino,
il chitarrino le suonerò, sì,
se vuol venire nella mia scuola,
la capriola le insegnerò, sì.
Saprò, saprò, ma piano,
meglio ogni arcano
dissimulando scoprir potrò.
L'arte schermendo, l'arte adoprando,
di qua pungendo, di là scherzando,
tutte le macchine rovescerò.
Se vuol ballare, ecc.
(Parte. Entra il dottor Bartolo con Marcellina, un
contratto in mano.)

BARTOLO.[FIGARO,MARCELLINA]
Ed aspettaste il giorno
fissato alle sue nozze
per parlarmi di questo?

MARCELLINA.[FIGARO,BARTHOLO]
Io non mi perdo,
dottor mio, di coraggio:
per romper de'sponsali
più avanzati di questo
bastò spesso un pretesto, ed egli ha meco,
oltre questo contratto, certi impegni .
so io ... basta: or conviene
la Susanna atterrir; convien con arte
impuntigliarla a rifiutare il Conte.
Egli per vendicarsi
prenderà il mio partito
e Figaro così fia mio marito.

BARTOLO.[FIGARO,BARTHOLO]
(prende il contratto dalle mani di Marcellina)
Bene, io tutto farò: senza riserve.
tutto a me palesate.
(fra sé)
Avrei pur gusto
di dar per moglie la mia serva antica
a chi mi fece un dì rapir l'amica.

N° 4: Aria

BARTOLO.[MARCELLINA]
La vendetta, oh, la vendetta,
è un piacer serbato ai saggi,
l'obliar l'onte, gli oltraggi,
è bassezza, è ognor viltà.
Coll'astuzia...coll'arguzia,
col giudizio, col crterio
si potrebbe...il fatto è serio,
ma credete si farà.
Se tutto il codice dovessi volgere,
se tutto l'indice dovessi leggere,
con un equivoco, con un sinonimo,
qualche garbuglio si troverà.
Se tutto il codice, ecc.
Tutta Siviglia conosce Bartolo,
il birbo Figaro vinto sarà, ecc.
(Parte.)

MARCELLINA
Tutto ancor non ho perso:
mi resta la speranza.
(Entra Susanna, con una cuffia, un nastro ed un
vestito da donna.)
Ma Susanna si avanza: io vo'provarmi.
fingiam di non vederla.
(fra sé, forte)
E quella buona perla
la vorrebbe sposar!

SUSANNA (restando indietro, fra sé)
Di me favella.

MARCELLINA.
Ma da Figaro alfine
non può meglio sperarsi:
l'ar gent fait tout.

SUSANNA (fra sé)
Che lingua! manco male
che ognun sa quanto vale.

MARCELLINA
Brava! questo è giudizio!
Con quegli occhi modesti,
con quell' aria pietosa,
e poi.

SUSANNA (fra sé)
Meglio è partir.

MARCELLINA
Che cara sposa!

(Susanna e Marcellina s'incontrano alla porta.)

N° 5: Duettino

MARCELLINA.[SUZANNA] (fa una riverenza)
Via, resti servita,
madama brillante.

SUSANNA.[MARCELLINA] (fa una riverenza)
Non sono si ardita,
madama piccante.

MARCELLINA.[SUZANNA] (fa una riverenza)
No, prima a lei tocca.

SUSANNA.[MARCELLINA] (fa una riverenza)
No, no, tocca a lei.

MARCELLINA.[SUZANNA] (fa una riverenza)
No, prima a lei tocca.

SUSANNA.[MARCELLINA](fa una riverenza)
No, no, tocca a lei.

MARCELLINA, SUSANNA (fanno una riverenza)
Io so i dover miei,
non fo inciviltà, ecc.

MARCELLINA.[SUZANNA] (fa una riverenza)
La sposa novella!

SUSANNA.[MARCELLINA] (fa una riverenza)
La dama d'onore!

MARCELLINA.[SUZANNA] (fa una riverenza)
Del conte la bella!

SUSANNA.[MARCELLINA]
Di Spagna l'amore!

MARCELLINA.[SUZANNA]
I meriti...

SUSANNA.[MARCELLINA]
L'abito!

MARCELLINA.[SUZANNA]
II posto...

SUSANNA.[MARCELLINA]
L'età...

MARCELLINA.[SUZANNA]
Per Bacco, precipito
se ancor, se ancor resto qua.

SUSANNA.[MARCELLINA]
Sibilla decrepita,
da rider mi fa.

MARCELLINA.[SUZANNA] (fa una riverenza)
Via resti servita, ecc.

SUSANNA.[MARCELLINA] (fa una riverenza)
Non sono si ardita, ecc.

MARCELLINA.[SUZANNA] (fa una riverenza)
La sposa novella! ecc.

SUSANNA.[MARCELLINA] (fa una riverenza)
La dama d'onore! ecc.
(Marcellina parte furibonda.)

SUSANNA.[MARCELLINA]
Va là, vecchia pedante,
dottoressa arrogante!
Perché hai letto due libri,
e seccata Madama in gioventù .
(Mette il vestito sopra il seggiolone.)

CHERUBINO.[SUZANNA]  (entrando in fretta)
Susannetta, sei tu? .

SUSANNA.[CHERUBINO]
Son io, cosa volete?

CHERUBINO.[SUZANNA]
Ah, cor mio, che accidente!

SUSANNA.[CHERUBINO]
Cor vostro! Cosa avvenne?

CHERUBINO.[SUZANNA]
Il Conte ieri
perchè trovommi sol con Barbarina,
il congedo mi diede:
e se la Contessina,
la mia bella comare,
grazia non m'intercede, io vado via,
io non ti vedo più, Susanna mia!

SUSANNA.[CHERUBINO]
Non vedete più me! bravo! ma dunque
non più per la Contessa
segretamente il vostro cor sospira?

CHERUBINO.[SUZANNA]
Ah, che troppo rispetto ella m'ispira!
Felice te che puoi
vederla quando vuoi!
Che la vesti al mattino,
che la sera la spogli, che le metti
gli spilloni, i merletti .
(con un sospiro)
Ah, se in tuo loco .
cos'hai li? dimmi un poco .

SUSANNA.[CHERUBINO] (imitandolo)
Ah il vago nastro, e la notturna cuffia
di comare sì bella ...

CHERUBINO.[SUZANNA]
Deh, dammela, sorella,
dammela, per pietà.
(Cherubino toglie il nastro di mano a Susanna.)

SUSANNA.[CHERUBINO]
Presto, quel nastro.
(Susanna vuol riprenderglielo; egli si mette a girare
intorno al seggiolone.)

CHERUBINO.[SUZANNA]
O caro, o bello, o fortunato nastro!
Io non tel renderò che con la vita.
(Bacia e ribacia il nastro.)

SUSANNA.[CHERUBINO]
(Seguita a corrergli dietro, ma poi si arresta
come fosse stanca.)
Cos'è quest insolenza?

CHERUBINO.[SUZANNA]
Eh via, sta'cheta!
in ricompensa poi
questa mia canzonetta io ti vo'dare.
(Cava di tasca una canzone.)

SUSANNA.[CHERUBINO]
E che ne debbo fare?

CHERUBINO.[SUZANNA]
Leggila alla padrona,
leggila tu medesma,
leggila a Barbarina, a Marcellina,
leggila ad ogni donna del palazzo.

SUSANNA.[CHERUBINO]
Povero Cherubino, siete voi pazzo?
N° 6: Aria

CHERUBINO.[SUZANNA]
Non so più cosa son, cosa faccio,
or di foco, ora sono di ghiaccio,
ogni donna cangiar di colore,
ogni donna mi fa palpitar.
Solo ai nomi d'amor, di diletto,
mi si turba, mi s'altera il petto
e a parlare mi sforza d'amore
un desio ch'io non posso spiegar.
Non so più cosa son, ecc.
Parlo d'amor vegliando,
parlo d'amor sognando,
all'acqua, all'ombre, ai monti,
ai fiori, all'erbe, ai fonti,
all'eco, all'aria, ai venti,
che il suon de' vani accenti
portano via con sé.
Parlo d'amor vegliando, ecc.
E se non ho chi m'oda,
parlo d'amor con me.
(Cherubino vedendo il Conte da lontano, si
nasconde dietro una sedia.)

CONTE
Presto, sellatemi un cavallo!

CHERUBINO
Ah, son perduto!

SUSANNA.[CHERUBINO]
Che timor .

CONTE
Alla caccia!

SUSANNA.[CHERUBINO]
Il Conte!
(Cerca di mascherar Cherubino.)
Misera me!

CONTE.[SUZANNA] (entrando)
Susanna, tu mi sembri
Agitata e confusa.

SUSANNA.[CONTE]
Signor.io chiedo scusa.
ma.se mai.qui sorpresa.
per carità, partite.

CONTE.[SUZANNA]
Un momento e ti lascio.
Odi.
(Si mette a sedere sulla sedia, prende Susanna per
mano: ella si distacca con forza.)

SUSANNA.[CONTE]
Non odo nulla.

CONTE.[SUZANNA]
Due parole. Tu sai
che ambasciatore a Londra
il re mi dichiarò; di condur meco
Figaro destinai.

SUSANNA.[CONTE]
Signor, se osassi.

CONTE.[SUZANNA] (alzandosi)
Parla, parla, mia cara, e con quel dritto
ch'oggi prendi su me finché tu vivi,
(con tenerezza, e tentando riprenderle la mano)
chiedi, imponi, prescrivi

SUSANNA.[CONTE]
Lasciatemi, signor; dritti non prendo,
non ne vo', non ne intendo.
oh, me infelice!

CONTE.[SUZANNA]
Ah, no, Susanna, io ti vo' far felice!
Tu ben sai quanto io t'amo: A te Basilio
tutto già disse; or senti:
se per pochi momenti
meco in giardin sull'imbrunir del giorno.
ah, per questo favore io pagherei...

BASILIO (dentro le quinte)
È uscito poco fa.

CONTE
Chi parla?

SUSANNA.[CONTE]
Oh Dei!

CONTE.[SUSANNA]
Esci, e alcuno non entri.

SUSANNA.[CONTE]
Ch'io vi lasci qui solo?

BASILIO.[CONTE] (come sopra)
Da Madama ei sarà: vado a cercarlo.

CONTE.[SUSANNA] (addita il seggiolone)
Qui dietro mi porrò.

SUSANNA.[CONTE]
Non vi celate.

CONTE.[SUSANNA]
Taci, e cerca ch'ei parta.
(Il Conte vuol nascondersi dietro il seggiolone:
Susanna si frappone tra il paggio e lui. Il Conte la
spinge dolcemente. Ella rincula; intanto il paggio
passa davanti al seggiolone, si mettre dentro in
piedi. Susanna il ricopre colla vestaglia.)

SUSANNA.[CONTE]
Ohimè! che fate?

BASILIO.[SUSANNA] (entrando)
Susanna, il ciel vi salvi; avreste a caso
veduto il Conte?

SUSANNA.[BASILIO]
E cosa deve far meco il Conte?
Animo, uscite.

BASILIO.[SUSANNA]
Aspettate, sentite,
Figaro di lui cerca.

SUSANNA (fra sé)
Oh cielo!
(forte)
Ei cerca
chi dopo voi più l'odia.

CONTE (fra sé)
Vediam come mi serve.

BASILIO.[SUSANNA]
Io non ho mai nella moral sentito
ch'uno ch'ama la moglie odii il marito.
Per dir che il Conte v'ama.

SUSANNA.[BASILIO]
Sortite, vil ministro
dell'altrui sfrenatezza: io non ho d'uopo
della vostra morale,
del Conto, del suo amor.

BASILIO.[SUSANNA]
Non c'è alcun male,
ha ciascun i suoi gusti: io mi credea
che preferir dovreste per amante,
come fan tutte quante,
un signor liberal, prudente e saggio,
a un giovinastro, a un paggio.

SUSANNA.[BASILIO]
A Cherubino?

BASILIO.[SUSANNA]
A Cherubino, a Cherubin d'amore
ch'oggi sul far del giorno
passeggiava qui intorno
per entrar.

SUSANNA.[BASILIO]
Uom maligno!
Un'impostura è questa!

BASILIO.[SUSANNA]
È un maligno con voi chi ha gli occhi in testa.
E quella canzonetta?
Ditemi in confidenza: io sono amico
e ad altrui nulla dico;
è per voi, per Madama.

SUSANNA.[BASILIO]
(Mostra dello smarrimento, fra sé)
Chi diavol gliel'ha detto?

BASILIO.[SUSANNA]
A proposito, figlia,
istruitelo meglio;
egli la guarda a tavola si spesso,
e con tale immodestia,
che se il Conte s'accorge.ehi, su tal punto,
sapete, egli è una bestia.

SUSANNA.[BASILIO]
Scellerato!
E perchè andate voi
tai menzogne spargendo?

BASILIO.[SUSANNA]
Io! che ingiustizia! quel che compro io vendo.
A quel che tutti dicono
io non ci aggiungo un pelo.

CONTE (mostrandosi)
Come, che dicon tutti?

BASILIO.[SUSANNA]
Oh bella!

SUSANNA.[BASILIO]
Oh cielo!

N° 7: Terzetto

CONTE.[SUZANNA]
Cosa sento! Tosto andate,
e scacciate il seduttor.

BASILIO.[CONTE]
In mal punto son qui giunto;
perdonate, o mio signor.

SUSANNA.[CONTE]
Che ruina, me meschina,
son oppressa dal terror!

CONTE.[BASILIO]
Tosto andate, ecc.

BASILIO.[CONTE]
In mal punto, ecc.

SUSANNA.[CONTE]
Che ruina, ecc.
(quasi svenuta)

CONTE, BASILIO (sostenendola)
Ah! Già svien la poverina!
Come, oh Dio, le batte il cor, ecc.

BASILIO.[SUZANNA]
Pian, pianin, su questo seggio...

SUSANNA.[CONTE,BASILIO] (rinvenendo)
Dove sono? Cosa veggio!
Che insolenza, andate fuor, ecc.

BASILIO.[SUZANNA]
Siamo qui per aiutarvi,
è sicuro il vostro onor.

CONTE.[SUZANNA]
Siamo qui per aiutarti,
non turbarti, o mio tesor.

BASILIO.[SUZANNA]
Ah, del paggio quel ch'ho detto
era solo un mio sospetto.

SUSANNA.[CONTE,BASILIO]
È un'insidia, una perfidia,
non credete all'impostor, ecc.

CONTE.[SUZANNA]
Parta, parta il damerino, ecc.

SUSANNA, BASILIO
Poverino! ecc.

CONTE.[SUZANNA]
Poverino! Poverino!
Ma da me sorpreso ancor!

SUSANNA.[CONTE,BASILIO]
Come?

BASILIO.[SUZANNA]
Che?

SUSANNA.[CONTE,BASILIO]
Che?

BASILIO.[SUZANNA]
Come?

SUSANNA, BASILIO
Come? Che?

CONTE.[SUZANNA]
Da tua cugina,
l'uscio ier trovai rinchiuso;
picchio, m'apre Barbarina
paurosa fuor dell'uso,
io, dal muso insospettito,
guardo, cerco in ogni sito,
ed alzando pian pianino
il tappeto al tavolino,
vedo il paggio.
(Imita il gesto colla vestaglia che copre Cherubino
nella poltrona e lo scopre.)
Ah! Cosa veggio.

SUSANNA.[CONTE,BASILIO]
Ah, crude stelle!

BASILIO.[SUSANNA]
Ah, meglio ancora!

CONTE.[SUZANNA]
Onestissima signora,
or capisco come va!

SUSANNA.[CONTE,BASILIO]
Accader non può di peggio;
giusti Dei, che mai sarà!

BASILIO.[SUZANNA]
Così fan tutte le belle
non c'è alcuna novità!

CONTE.[SUZANNA]
Basilio, in traccia tosto
di Figaro volate,
io vo'ch'ei veda.
(Addita Cherubino, che non si muove dal loco.)

SUSANNA.[CONTE,BASILIO]
Ed io che senta: andate.

CONTE.[BASILIO] (a Basilio)
Restate.
(a Susanna)
Che baldanza! E quale scusa
se la colpa è evidente?

SUSANNA.[CONTE,BASILIO]
Non ha d'uopo di scusa un'innocente.

CONTE.[SUZANNA]
Ma costui quando venne?

SUSANNA.[CONTE,BASILIO]
Egli era meco
quando voi qui giungeste, e mi chiedea
d'impegnar la padrona
a intercedergli grazia: il vostro arrivo
in scompiglio lo pose,
ed allor in quel loco si nascose.

CONTE.[SUZANNA]
Ma s'io stesso m'assisi
quando in camera entrai!

CHERUBINO.[CONTE]
Ed allora di dietro io mi celai.

CONTE.[CHERUBINO]
E quando io là mi posi?

CHERUBINO.[CONTE]
Allor io pian mi volsi, e qui m'ascosi.

CONTE.[SUZANNA] (a Susanna)
Oh cielo! Dunque ha sentito
quello che io ti dicea?

CHERUBINO.[CONTE]
Feci per non sentir quanto potea.

CONTE.[CHERUBINO]
Oh perfidia!

BASILIO.[CONTE]
Frenatevi: vien gente.

CONTE.[CHERUBINO] (a Cherubino)
E voi restate qui, picciol serpente!
(Lo tira giù dal seggiolone.)
(Entrano Figaro con bianca veste in mano, contadini
e contadine vestite di bianco che spargono fiori,
raccolti in piccoli panieri, davanti al Conte.)

N° 8: Coro

CORO.[CONTE]
Giovani liete, fiori spargete
davanti il nobile nostro signor.
Il suo gran core vi serba intatto
d'un più bel fiore l'almo candor.

CONTE.[FIGARO] (a Figaro, con sorpresa)
Cos'è questa commedia?

FIGARO.[SUSANNA] (a Susanna, piano)
Eccoci in danza,
secondami, cor mio.

SUSANNA.[FIGARO] (piano a Figaro)
Non ci ho speranza.

FIGARO.[CONTE] (al Conte)
Signor, non disdegnate
questo del nostro affetto
meritato tributo. Or che aboliste
un dritto si ingrato a chi ben ama.

CONTE.[FIGARO]
Quel dritto or non v'è più; cosa si brama?

FIGARO.[CONTE]
Della vostra saggezza il primo frutto
oggi noi coglierem: le nostre nozze
si son già stabilite: or a voi tocca
costei, che un vostro dono
illibata serbò, coprir di questa,
simbolo d'onestà, candida vesta.

CONTE (fra sé)
Diabolica astuzia!
Ma fingere convien.
(forte)
Son grato, amici,
ad un senso sì onesto,
ma, non merto per questo
né tributi, né lodi;
e un dritto ingiusto
ne'miei feudi abolendo
a natura, al dover lor dritti io rendo.

CORO
Evviva, evviva, evviva!

SUSANNA.[FIGARO]
Che virtù!

FIGARO.[SUSANNA]
Che giustizia!

CONTE.[SUSANNA,FIGARO] (a Figaro e Susanna)
A voi prometto
compier la cerimonia.
chiedo sol breve indugio. Io voglio in faccia
de' miei più fidi, e con più ricca pompa
rendervi appien felici.
(fra sé)
Marcellina si trovi.
(ad alta voce)
Andata, amici.

CORO (spargendo il resto dei fiori)
Giovani liete, fiori spargete
davanti al nobile nostro signor.
Il suo gran core vi serba intatto
d'un più bel fiore l'amco candor.
(I contadini e le contadine partono.)

FIGARO.[CONTE]
Evviva!

SUSANNA.[CONTE]
Evviva!

BASILIO.[CONTE]
Evviva!

FIGARO.[CHERUBINO] (a Cherubino)
E voi non applaudite?

SUSANNA.[FIGARO]
È afflitto, poveretto,
perchè il padron lo scaccia dal castello.

FIGARO.[SUSANNA]
Ah, in un giorno sì bello!

SUSANNA.[FIGARO]
In un giorno di nozze!

FIGARO.[SUSANNA]
Quando ognun v'ammira!

CHERUBINO.[CONTE] (inginocchiandosi)
Perdono, mio signor.

CONTE.[CHERUBINO]
Nol meritate.

SUSANNA.[CONTE]
Egli è ancora fanciullo.

CONTE.[SUSANNA]
Men di quel che tu credi.

CHERUBINO.[CONTE]
Èver, mancai; ma dal min labbro alfine.

CONTE.[CHERUBINO] (rialzandolo)
Ben, ben; io vi perdono.
Anzi, farò di più: vacante è un posto
d'uffizial nel reggimento mio;
io scelgo voi; partite tosto; addio.
(Il Conte vuol partire, Susanna e Figaro l'arrestano.)

SUSANNA.[FIGARO]
Ah! fin domani sol.

CONTE.[CHERUBINO]
No, parta tosto.

CHERUBINO.[CONTE]
A ubbidirvi, signor, son già disposto.

CONTE.[CHERUBINO]
Via, per l'ultima volta
la Susanna abbracciate.
(fra sé)
Inaspettato è il colpo.
(Il Conte e Basilio partono.)
(Cherubino abbraccia Susanna che rimane confusa)

FIGARO.[CHERUBINO] (a Cherubino)
Ehi, capitano, a me pure la mano.
(piano)
Io vo' parlarti
pria che tu parta.
(ad alta voce, con finta gioia)
Addio, picciolo Cherubino,
Come cangia in un punto il tuo destino!

N° 9: Aria

FIGARO.[CHERUBINO]  (a Cherubino)
Non più andrai, farfallone amoroso,
notte e giorno d'intorno girando,
delle belle turbando il riposo,
Narcisetto, Adoncino d'amor, ecc.
Non più avrai questi bei pennacchini,
quel cappello leggiero e galante,
quella chioma, quell'aria brillante,
quel vermiglio donnesco color.
Non più andrai, ecc.
Tra guerrieri poffar Bacco!
Gran mustacchi, stretto sacco,
schioppo in spalla, sciabola al fianco,
collo dritto, muso franco,
o un gran casco, o un gran turbante,
molto onor, poco contante,
ed invece del fandango,
una marcia per il fango,
per montagne, per valloni,
colle nevi, e i solleoni,
al concerto di tromboni,
di bombarde, di cannoni,
che le palle in tutti i tuoni
all'orecchio fan fischiar.
Cherubino alla vittoria,
alla gloria militar!

(Figaro e Cherubino partono marciando come soldati.)

ATTO SECONDO

La camera della Contessa
(A destra, la porta d'ingresso: a sinistra, la porta
d'un gabinetto; al fondo, una porta che dà nella
camera di Susanna; da un lato, una finestra. La
Contessa è sola.)

N° 10: Cavatina

CONTESSA
Porgi, amor, qualche ristoro,
al mio duolo, a' miei sospir!
O mi rendi il mio tesoro,
o mi lascia almen morir!
Porgi, amor, ecc.
(Entra Susanna.)

CONTESSA.[SUSANNA]
Vieni, cara Susanna,
finiscimi l'istoria.

SUSANNA.[CONTESSA]
È già finita.

CONTESSA.[SUSANNA]
Dunque volle sedurti?

SUSANNA.[CONTESSA]
Oh, il signor Conte
non fa tai complimenti
colle donne mie pari:
egli venne a contratto di denari.

CONTESSA.[SUSANNA]
Ah, il crudel più non m'ama!

SUSANNA.[CONTESSA]
E come poi
è geloso di voi?

CONTESSA.[SUSANNA]
Come lo sono
i moderni mariti: per sistema
infedeli, per genio capricciosi,
e per orgoglio poi tutti gelosi.
Ma se Figaro t'ama, ei sol porria.

FIGARO (di dentro, cantarellando)
La la la.
la la la.
(Entra.)

SUSANNA.[FIGARO]
Eccolo; vieni, amico:
madama impaziente...

FIGARO.[CONTESSA]
A voi non tocca
stare in pena per questo.
Alfin di che si tratta? Al signor Conte
piace la sposa mia.
Indi segretamente
ricuperar vorrìa
il diritto feudale:
Possibile è la cosa e naturale.

CONTESSA.[FIGARO]
Possibil!

SUSANNA.[CONTESSA]
E natural!

FIGARO.[CONTESSA]
Naturalissima!
e, se Susanna vuol, possibilissima.

SUSANNA.[FIGARO]
Finiscila una volta.

FIGARO.[SUSANNA]
Ho già finito.
Quindi prese il partito
di sceglier me corriero, e la Susanna
Consigliera segreta d'ambasciata:
e perch'ella ostinata ognor rifiuta
il diploma d'onor ch'ei le destina,
minaccia di protegger Marcellina.
Questo è tutto l'affare.

SUSANNA.[FIGARO]
Ed hai coraggio di trattar scherzando
un negozio sì serio?

FIGARO.[SUSANNA]
E non vi basta
che scherzando io ci pensi? Ecco il progetto.

FIGARO.[CONTESSA]
Per Basilio un biglietto
io gli fo capitar che l'avvertisca
di certo appuntamento
che per l'ora del ballo
a un amante voi deste.

CONTESSA.[FIGARO]
O ciel! che sento!
ad un uom sì geloso!...

FIGARO.[CONTESSA,SUSANNA]
Ancora meglio,
così potrem più presto imbarazzarlo,
confonderlo, imbrogliarlo,
rovesciargli i progetti,
empierlo di sospetti, e porgli in testa
che la moderna festa
ch'ei di fare a me tenta, altri a lui faccia;
onde qua perda il tempo, ivi la traccia.
Così, quasi ex abrupto, e senza ch'abbia
fatto per frastornarci alcun disegno,
vien l'ora delle nozze, e in faccia a lei
(segnando la Contessa)
Non fia ch'osi d'opporsi ai voti miei.

SUSANNA.[FIGARO]
È ver, ma in di lui vece
s'opporrà Marcellina.

FIGARO.[SUSANNA]
Aspetta: al Conte
farai subito dir che verso sera
attenda nel giardino:
il picciol Cherubino,
per mio consiglio non ancor partito,
da femmina vestito,
faremo che in sua vece ivi sen vada:
questa è l'unica strada
onde Monsù, sorpreso da Madama,

sia costretto a far poi quel che si brama.

CONTESSA.[SUSANNA] (a Susanna)
Che ti par?

SUSANNA.[CONTESSA]
Non c'è mal.

CONTESSA.[SUSANNA]
Nel nostro caso...

SUSANNA.[CONTESSA]
Quand'egli è persuaso...

CONTESSA.[SUSANNA]
E dove è il tempo?

FIGARO.[CONTESSA]
Ito è il Conte alla caccia, e per qualch'ora
non sarà di ritorno:
(in atto di partire)
Io vado e tosto
Cherubino vi mando: lascio a voi
la cura di vestirlo.

CONTESSA.[FIGARO]
E poi?

FIGARO.[CONTESSA]
E poi...
Se vuol ballare,
Signor Contino,
il chitarrino
le suonerò.
(Parte.)

CONTESSA.[SUSANNA]
Quanto duolmi, Susanna,
che questo giovinotto abbia del Conte
le stravaganze udite; ah tu non sai!.
Ma per qual causa mai
da me stessa ei non venne? .
Dov'è la canzonetta?

SUSANNA.[CONTESSA]
Eccola: appunto
facciam che ce la canti;
zitto, vien gente: è desso.
(Entra Cherubino.)
Avanti, avanti, Signor uffizï'ale.

CHERUBINO.[CONTESSA,SUSANNA]
Ah non chiamarmi
con nome sì fatale! ei mi rammenta
che abbandonar degg'io
comare tanto buona.

SUSANNA.[CHERUBINO]
E tanto bella!

CHERUBINO.[SUSANNA] (sospirando)
Ah...sì...certo...

SUSANNA.[CONTESSA] (imitandolo)
Ah...sì...certo...ipocritone!
Via, presto, la canzone
che stamane a me deste,
a Madama cantate.

CONTESSA.[CHERUBINO]
Chi n'è l'autor?

SUSANNA.[CONTESSA] (additando Cherubino)
Guardate: egli ha due braccie
di rossor sulla faccia.

CONTESSA.[CHERUBINO]
Prendi la mia chitarra
e l'accompagna.

CHERUBINO.[CONTESSA]
Io sono sì tremante...
ma se Madama vuole.

SUSANNA.[CONTESSA]
Lo vuole, sì, lo vuol...manco parole.
(Susanna fa il ritornello sulla chitarra.)

N° 11: Canzone

CHERUBINO.[CONTESSA]
Voi, che sapete che cosa è amor,
donne vedete, s'io l'ho nel cor.
Quello ch'io provo, vi ridirò,
è per me nuovo, capir nol so.
Sento un affetto pien di desir,
ch'ora è diletto, ch'ora è martir.
Gelo, e poi sento l'alma avvampar,
e in un momento torno a gelar.
Ricerco un bene fuori di me,
non so chi 'l tiene, non so cos'è.
Sospiro e gemo senza voler,
palpito e tremo senza saper;
non trovo pace notte, né dì,
ma pur mi piace languir così.
Voi, che sapete, ecc.

CONTESSA.[CHERUBINO]
Bravo! che bella voce! io non sapea
che cantaste sì bene.

SUSANNA.[CONTESSA]
Oh, in verità
egli fa tutto ben quello che'ei fa.
Presto, a noi, bel soldato:
Figaro v'informò...

CHERUBINO.[CONTESSA]
Tutto mi disse.

SUSANNA.[CONTESSA]
Lasciatemi veder: andrà benissimo.
Siam d'eguale statura...Giù quel manto.
(Gli cava il manto.)

CONTESSA.[SUSANNA]
Che fai?

SUSANNA.[CONTESSA]
Niente paura.

CONTESSA.[SUSANNA]
E se qualcuno entrasse?

SUSANNA.[CONTESSA]
Entri, che mal facciamo?
La porta chiuderò.
(Chiude la porta.)
Ma come poi
acconciargli i capelli?

CONTESSA.[SUSANNA]
Una mia cuf fia
prendi nel gabinetto.
Presto.
(Susanna va nel gabinetto a pigliare una cuffia;
Cherubino si accosta alla Contessa, e le lascia
vedere la patente che terrà in petto; la Contessa la
prende, la apre e vede che manca il sigillo.)
Che carta è quella?

CHERUBINO.[CONTESSA]
La patente.

CONTESSA.[SUSANNA]
Che sollecita gente!

CHERUBINO.[CONTESSA]
L'ebbi or da Basilio.

CONTESSA.[SUSANNA]
Dalla fretta obliato hanno il sigillo.
(Gliela rende.)

SUSANNA.[CONTESSA] (tornando)
Il sigillo di che?

CONTESSA.[SUSANNA]
Della patente.

SUSANNA.[CONTESSA] 
Cospetto! che premura!
Ecco la cuffia.

CONTESSA.[SUSANNA] (a Susanna)
Spicciati: va bene.
Miserabili noi, se il Conte viene.

N° 12: Aria

SUSANNA.[CONTESSA]
Venite, inginocchiatevi,
restate fermo lì!
Pian, piano, or via giratevi,
bravo, va ben così,
la faccia ora volgetemi,
olà! Quegli occhi a me,
drittissimo, guardatemi,
Madama qui non è.
Più alto quel colletto,
quel ciglio un po' più basso,
le mani sotto il petto,
vedremo poscia il passo
quando sarete in piè.
Mirate il bricconcello,
mirate quanto è bello!
Che furba guardatura,
che vezzo, che figura!
Se l'amano le figlie,
han certo il lor perché.

CONTESSA.[SUSANNA]
Quante buffonerie!

SUSANNA.[CONTESSA]
Ma se ne sono
io medesma gelosa:
(Prende pel mento Cherubino.)
Ehi, serpentello,
volete tralasciar d'esser sì bello!

CONTESSA.[SUSANNA]
Finiam le ragazzate,
or quelle maniche
oltre il gomito, gli alza,
onde più agiatamente
l'abito gli si adatti.

SUSANNA.[CONTESSA] (Eseguise.)
Ecco.

CONTESSA.[SUSANNA]
Più indietro.
Così...
(scoprendo un nastro onde ha fasciato il braccio)
Che nastro è quello?

SUSANNA.[CONTESSA]
È quel ch'esso involommi.

CONTESSA.[CHERUBINO] (stacca il nastro.)
E questo sangue?

CHERUBINO.[CONTESSA]
Quel sangue.io non so come.
poco pria sdrucciolando
in un sasso la pelle io mi sgraffiai,
e la piaga col nastro io mi fasciai.

SUSANNA.[CHERUBINO]
Mostrate: non c'è mal! Cospetto! ha il braccio
più candido del mio! Qualche ragazza.

CONTESSA.[CHERUBINO]
E segui a far la pazza?
Va nel mio gabinetto, e prendi un poco
d'inglese taffetà, ch'è sullo scrigno.
(Susanna parte.)
In quanto al nastro.inver.
Per il colore.
mi spiacea di privarmene.

SUSANNA.[CONTESSA]
(Rientrando, le dà il taffetà e le forbici.)
Tenete:
E da legargli il braccio?

CONTESSA.[SUSANNA]
Un altro nastro
prendi insiem col mio vestito.
(Susanna parte per la porta ch'è in fondo e porta
seco il mantello di Cherubino.)

CHERUBINO.[SUSANNA,CONTESSA]
Ah! più presto m'avria quello guarito.

CONTESSA.[CHERUBINO]
Perché? Questo è migliore!

CHERUBINO.[CONTESSA]
Allor che un nastro
legò la chioma, ovver toccò la pelle.
d'oggetto.

CONTESSA.[CHERUBINO] (interrompendolo)
Forestiero,
è buon per le ferite, non è vero?
Guardate qualità ch'io non sapea!

CHERUBINO.[CONTESSA]
Madama scherza ed io frattanto parto.

CONTESSA.[CHERUBINO]
Poverin, che sventura!

CHERUBINO.[CONTESSA]
Oh me infelice!

CONTESSA.[CHERUBINO]
Or piange!

CHERUBINO.[CONTESSA]
Oh ciel! perchè morir non lice!
Forse vicino all'ultimo momento.
questa bocca osería...

CONTESSA.[CHERUBINO]
Siate saggio: cos'è questa follia?
(Gli asciuga gli occhi col fazzoletto.
Si sente picchiare alla porta.)

Chi picchia alla mia porta?

CONTE.[CONTESSA] (fuori della porta)
Perché chiusa?

CONTESSA.[CHERUBINO]
Il mio sposo: Oh Dei! son mor ta!
(a Cherubino)
Voi qui senza mantello!
In questo stato, un ricevuto foglio .
la sua gran gelosia!

CONTE.[CONTESSA]
Cosa indugiate?

CONTESSA.[CONTE]
Son sola ... ah, sì, son sola.

CONTE.[CONTESSA]
E a chi parlate?

CONTESSA.[CONTE]
A voi . cer to . a voi stesso .

CHERUBINO
Dopo quel ch'è successo, il suo furore .
non trovo altro consiglio!

(Cherubino entra nel gabinetto, chiude la porta; la
Contessa prende la chiave.)

CONTESSA.[CONTE]
Ah, mi difenda il cielo in tal periglio!

(Corre ad aprire al Conte.)

CONTE.[CONTESSA] (entrando)
Che novità! non fu mai vostra usanza
di rinchiudervi in stanza!

CONTESSA.[CONTE]
È ver; ma io...
io stava qui mettendo.

CONTE.[CONTESSA]
Via, mettendo.

CONTESSA.[CONTE]
Certe robe.
era meco la Susanna...
che in sua camera è andata.

CONTE.[CONTESSA]
Ad ogni modo,
voi non siete tranquilla:
guardate questo foglio.

CONTESSA (fra sé)
Numi! è il foglio
chi Figaro scrisse!
(Cherubino fa cadere un tavolino e una sedia, in
gabinetto, con molto strepito.)

CONTE.[CONTESSA]
Cos'è questo strepito? in gabinetto
qualche cosa è caduto.

CONTESSA.[CONTE]
Io non intesi niente.

CONTE.[CONTESSA]
Convien che abbiate i gran pensieri in mente.

CONTESSA.[CONTE]
Di che?

CONTE.[CONTESSA]
Là v'è qualcuno.

CONTESSA.[CONTE]
Chi volete che sia?

CONTE.[CONTESSA]
Lo chiedo a voi .
io vengo in questo punto.

CONTESSA.[CONTE]
Ah sì, Susanna ... appunto.

CONTE.[CONTESSA]
Che passò, mi diceste, alla sua stanza.

CONTESSA.[CONTE]
Alla sua stanza, o qui, non vidi bene .

CONTE.[CONTESSA]
Susanna! E donde viene
che siete sì turbata?

CONTESSA.[CONTE] (con un risolino sforzato)
Per la mia cameriera?

CONTE.[CONTESSA]
Io non so nulla:
ma turbata senz'altro .

CONTESSA.[CONTE]
Ah questa serva
più che non turba me, turba voi stesso.

CONTE.[CONTESSA]
È vero, è vero, elo vedrete adesso.

N° 13: Terzetto
(Susanna entra per la porta ond'è uscita, e si ferma
vedendo il Conte, che dalla parte del gabinetto sta
favellando.)

CONTE.[CONTESSA] (picchiando alla porta del gabinetto)
Susanna, or via sortite,
sortite, così vo'.

CONTESSA.[CONTE]
Fermatevi, sentite,
sortire ella non può.

SUSANNA.[CONTE,CONTESSA]
Cos'è codesta lite?
il paggio dove andò?

CONTE.[SUSANNA]
E chi vietarlo or osa? Chi?

CONTESSA.[CONTE]
Lo vieta, lo vieta l'onestà.
Un abito da sposa
provando ella si sta.

CONTE.[CONTESSA]
Chiarissima è la cosa,
l'amante qui sarà, ecc.

CONTESSA.[CONTE]
Bruttissima è la cosa,
chi sa cosa sarà? ecc.

SUSANNA.[CONTESSA]
Capisco qualche cosa,
veggiamo come va, ecc.

CONTE.[CONTESSA]
Susanna.

CONTESSA.[CONTE]
Fermatevi!

CONTE.[CONTESSA]
Or via sortite!

CONTESSA.[CONTE]
Sentite!

CONTE.[CONTESSA]
Sortite!

CONTESSA.[CONTE]
Fermatevi!

CONTE.[CONTESSA]
Io così vo'!

CONTESSA.[CONTE]
Sortire ella non può.

CONTE.[CONTESSA]
Dunque parlate almeno,
Susanna, se qui siete?

CONTESSA.[CONTE]
Nemmen, nemmen, nemmeno,
io v'ordino, tacete.

CONTE.[CONTESSA]
Consorte mia, giudizio,
un scandalo, un disordine,
schiviam per carità!

SUSANNA.[CONTE]
Oh ciel! Un precipizio,
un scandalo, un disordine,
qui certo nascerà!

CONTESSA.[CONTE]
Consorte mio, giudizio,
un scandalo, un disordine,
schiviam per carità!

CONTE.[CONTESSA]
Dunque, voi non aprite?

CONTESSA.[CONTE]
E perché deggio
le mie camere aprir?

CONTE.[CONTESSA]
Ebben, lasciate .
l'aprirem senza chiavi ... ehi gente ...

CONTESSA.[CONTE]
Come?
Porreste a repentaglio
d'una dama l'onore?

CONTE.[CONTESSA]
È vero, io sbaglio.
Posso senza rumore,
senza scandalo alcun di nostra gente
andar io stesso a prender l'occorrente:
attendete pur qui ... Ma perché in tutto
sia il mio dubbio distrutto
anco le porte io prima
chiuderò.
(Chiude a chiave la porta che conduce alle stanze
delle cameriere.)

CONTESSA.[CONTE] (fra sé)
Che imprudenza!

CONTE.[CONTESSA]
Voi la condiscendenza
di venir meco avrete.
Madama, eccovi il braccio. Andiamo.

CONTESSA.[CONTE]
Andiamo.

CONTE.[CONTESSA] (accenna il gabinetto)
Susanna starà qui finche torniamo.
(partono)
(Susanna esce dall'alcova in fretta.)

N° 14: Duettino

SUSANNA.[CHERUBINO]
Aprite, presto, aprite,
aprite, è la Susanna;
sortite, via sortite,
andate via di qua.

CHERUBINO.[SUSANNA]
(uscendo tutto confuso)
Ohimè, che scena orribile!
Che gran fatalità!

SUSANNA.[CHERUBINO]
Di qua...di là...

CHERUBINO.[SUSANNA]
Che gran fatalità!

SUSANNA, CHERUBINO
Le porte son serrate,
che mai sarà?

CHERUBINO.[SUSANNA]
Qui perdersi non giova.

SUSANNA.[CHERUBINO]
V'uccide se vi trova.

CHERUBINO.[SUSANNA] (appressandosi alla finestra)
Veggiamo un po' qui fuori,
(va per saltare)
dà proprio nel giardino.

SUSANNA.[CHERUBINO] (trattenendolo)
Fermate, Cherubino,
fermate, per pietà!

CHERUBINO.[SUSANNA]
Qui perdersi non giova,

SUSANNA.[CHERUBINO]
Fermate, Cherubino.

CHERUBINO.[SUSANNA]
M'uccide se mi trova.

SUSANNA.[CHERUBINO]
Tropp'alto per un salto.
Fermate per pietà!

CHERUBINO.[SUSANNA]
Lasciami, lasciami!
Pria di nuocerle.
nel foco volerei!
Abbraccio te per lei!
Addio! Così si fa!
(Salta per la finestra.)

SUSANNA.[CHERUBINO]
Ei va a perire, oh dei!
Fermate per pietà!
(Cherubino salta fuori; Susanna mette un alto grido,
siede un momento, poi va al balcone.)
O guarda il demonietto! come fugge!
È già un miglio lontano.
Ma non perdiamci invano.
Entriam nel gabinetto:
venga poi lo smargiasso, io qui l'aspetto.
(Susanna entra nel gabinetto e si chiude dietro la
porta. Rientrano la Contessa ed il Conte con
l'occorrente per aprire la porta: al suo arrivo
esamina tutte le porte.)

CONTE.[CONTESSA]
Tutto è come io lasciai, volete dunque
aprir voi stessa, o deggio .
(in atto di aprir a forza la porta)

CONTESSA.[CONTE]
Ahimè, fermate,
e ascoltatemi un poco.
(Il Conte getta il martello e la tenaglia sopra una
sedia.)
Mi credete capace
di mancare al dover?

CONTE.[CONTESSA]
Come vi piace.
Entro quel gabinetto
chi v'è chiuso vedrò.

CONTESSA.[CONTE]
Sì, lo vedrete ...
ma uditemi tranquillo.

CONTE.[CONTESSA]
Non è dunque Susanna!

CONTESSA.[CONTE]
No, ma invece un oggetto
che ragion di sospetto
non vi deve lasciar: per questa sera
una burla innocente
di farsi desponeva . ed io vi giuro
che l'onor . l'onestà .

CONTE.[CONTESSA]
Chi è dunque? dite .
l'ucciderò.

CONTESSA.[CONTE]
Sentite.
Ah, non ho cor.

CONTE.[CONTESSA]
Parlate.

CONTESSA.[CONTE]
È un fanciullo ...

CONTE.[CONTESSA]
Un fanciul .

CONTESSA.[CONTE]
Sì, Cherubino.

CONTE (fra sé)
E mi farà il destino
ritrovar questo paggio in ogni loco!
(forte)
Come? non è partito? scellerati!
ecco i dubbi spiegati, ecco l'imbroglio,
ecco il raggiro onde m'avverte il foglio.

N° 15: Finale

CONTE.[CONTESSA]
(va furioso alla porta del gabinetto)
Esci ormai, garzon malnato,
sciagurato, non tardar.

CONTESSA.[CONTE]
Ah! signore, quel furore,
per lui fammi il cor tremar.

CONTE.[CONTESSA]
E d'opporvi ancor osate?

CONTESSA.[CONTE]
No, sentite.

CONTE.[CONTESSA]
Via parlate!

CONTESSA.[CONTE]
Giuro al ciel, ch'ogni sospetto...
e lo stato in che il trovate,
sciolto il collo, nudo il petto...

CONTE.[CONTESSA]
Sciolto il collo! Nudo il petto!
Seguitate!

CONTESSA.[CONTE]
Per vestir femmine spoglie...

CONTE.[CONTESSA]
Ah! comprendo, indegna moglie;
mi vo' tosto vendicar.

CONTESSA.[CONTE]
Mi fa torto quel trasporto;
m'oltraggiate a dubitar.

CONTE.[CONTESSA]
Ah, comprendo, indegna moglie,
mi vo' tosto vendicar.
Qua la chiave!

CONTESSA.[CONTE]
Egli è innocente...

CONTE.[CONTESSA]
Qua la chiave!

CONTESSA.[CONTE]
Egli è innocente. Voi sapete...

CONTE.[CONTESSA]
Non so niente!
Va lontan dagli occhi miei,
un'infida, un'empia sei,
e mi cerchi d'infamar!

CONTESSA.[CONTE]
Vado...sl...ma...

CONTE.[CONTESSA]
Non ascolto.

CONTESSA.[CONTE]
ma...

CONTE.[CONTESSA]
Non ascolto.

CONTESSA.[CONTE] (dà la chiave al Conte)
...non son rea!

CONTE.[CONTESSA]
Vel leggo in volto!
Mora, mora, più non sia
la cagion del mio penar.

CONTESSA.[CONTE]
Ah! La cieca gelosia,
qual eccesso gli fa far!
(Il Conte snuda il ferro ed apre la porta del
gabinetto. Entra Susanna.)

CONTE.[SUSANNA]
Susanna!

CONTESSA.[SUSANNA]
Susanna!

SUSANNA.[CONTE,CONTESSA]
Signore!
Cos'è quel stupore?
Il brando prendete,
il paggio uccidete,
quel paggio malnato
vedetelo qua.

CONTE.[SUSANNA]
Che scola!
La testa girando mi va!

CONTESSA.[CONTE]
Che storia è mai questa!
Susanna v'è là!

SUSANNA.[CONTE,CONTESSA]
Confusa han la testa,
non san come va!

CONTE.[SUSANNA] (a Susanna)
Sei sola?

SUSANNA.[CONTE]
Guardate, qui ascoso sarà.

CONTE.[SUSANNA,CONTESSA]
Guardiamo, qui ascoso sarà, ecc.
(Entra nel gabinetto.)

CONTESSA.[SUSANNA]
Susanna, son morta...
il fiato mi manca.

SUSANNA.[CONTESSA]
Più lieta, più franca,
in salvo è di già.

CONTE.[CONTESSA,SUSANNA]
(uscendo confuso dal gabinetto)
Che sbaglio mai presi!
Appena lo credo;
se a torto v'offesi
perdono vi chiedo,
ma far burla simile
è poi crudeltà.

CONTESSA, SUSANNA
Le vostre follie
non mertan pietà.

CONTE.[CONTESSA,SUSANNA]
Io v'amo!

CONTESSA.[CONTE]
Nol dite!

CONTE.[CONTESSA]
Vel giuro!

CONTESSA.[CONTE]
Mentite!
Son l'empia, l'infida
ch'ognora v'inganna.

CONTE.[SUSANNA]
Quell'ira, Susanna,
m'aita a calmar.

SUSANNA.[CONTE]
Così si condanna
chi può sospettar.

CONTESSA.[CONTE]
Adunque la fede
d'un'anima amante,
sì fiera mercede
doveva sperar?

CONTE.[SUSANNA]
Quell'ira, Susanna, ecc.

SUSANNA.[CONTE]
Così si condanna, ecc.
Signora!

CONTE.[CONTESSA]
Rosina!

CONTESSA.[CONTE]
Crudele!
Più quella non sono!
Ma il misero oggetto
del vostro abbandono
che avete diletto
di far disperar.
Crudele, crudele!
Soffrir sì gran torto
quest'alma non sa.

CONTE.[CONTESSA]
Confuso, pentito,
son troppo punito;
abbiate pietà.

SUSANNA.[CONTESSA]
Confuso, pentito,
è troppo punito;
abbiate pietà.

CONTE.[CONTESSA]
Ma il paggio rinchiuso?

CONTESSA.[CONTE]
Fu sol per provarvi.

CONTE.[CONTESSA]
Ma i tremiti, i palpiti?

CONTESSA.[CONTE]
Fu sol per burlarvi.

CONTE.[CONTESSA]
E un foglio sì barbaro?

SUSANNA, CONTESSA
Di Figaro è il foglio,
e a voi per Basilio...

CONTE.[CONTESSA]
Ah, perfidi...io voglio...

SUSANNA, CONTESSA
Perdono non merta
chi agli altri non dà.

CONTE.[CONTESSA]
Ebben, se vi piace,
comune è la pace;
Rosina inflessibile
con me non sarà.

CONTESSA.[CONTE]
Ah quanto, Susanna,
son dolce di core!
Di donne al furore
chi più crederà?

SUSANNA.[CONTESSA]
Cogli uomin, signora,
girate, volgete,
vedrete che ognora
si cade poi là.

CONTE.[CONTESSA]
Guardatemi!

CONTESSA.[CONTE]
Ingrato!

CONTE.[CONTESSA]
Guardatemi!

CONTESSA.[CONTE]
Ingrato!

CONTE.[CONTESSA]
Guardatemi, ho torto, e mi pento.

SUSANNA, CONTESSA, CONTE
Da questo momento
quest'alma a conoscerla/mi/vi
apprender potrà, ecc.
(Entra Figaro.)

FIGARO.[CONTE]
Signori, di fuori
son già i suonatori,
le trombe sentite,
i pifferi udite,
tra canti, tra balli
de' vostri vassalli,
corriamo, voliamo
le nozze a compir.

CONTE.[FIGARO]
Pian piano, men fretta...

FIGARO.[CONTE]
La turba m'aspetta.

CONTE.[FIGARO]
Pian piano, men fretta,
un dubbio toglietemi
in pria di par tir.

SUSANNA, CONTESSA, FIGARO
La cosa è scabrosa,
com'ha da finir? ecc.

CONTE.[FIGARO]
Con arte le carte
convien qui scoprir, ecc.
Conoscete, signor Figaro,
questo foglio chi vergò?
(Tira fuori il foglio.)

FIGARO.[CONTE]
Nol conosco!

SUSANNA.[FIGARO]
Nol conosci?

FIGARO.[SUSANNA]
No!

CONTESSA.[FIGARO]
Nol conosci?

FIGARO.[CONTESSA]
No!

CONTE.[FIGARO]
Nol conosci?

FIGARO.[CONTE]
No!

SUSANNA, CONTESSA, CONTE
Nol conosci?

FIGARO.[SUSANNA,CONTESSA,CONTE]
No, no, no!

SUSANNA.[FIGARO]
E nol desti a Don Basilio?

CONTESSA.[FIGARO]
Per recarlo...

CONTE.[FIGARO]
Tu c'intendi?

FIGARO.[CONTE]
Oibò, oibò!

SUSANNA.[FIGARO]
E non sai del damerino...

CONTESSA.[FIGARO]
Che stasera nel giardino...

CONTE.[FIGARO]
Già capisci?

FIGARO.[CONTE]
Io non lo so.

CONTE.[FIGARO]
Cerchi invan difesa e scusa,
il tuo ceffo già t'accusa,
vedo ben che vuoi mentir.

FIGARO.[CONTE]
Mente il ceffo, io già non mento.

SUSANNA, CONTESSA
Il talento aguzzi invano,
palesato abbiam l'arcano,
non v'è nulla da ridir.

CONTE.[FIGARO]
Che rispondi?

FIGARO.[CONTE]
Niente, niente!

CONTE.[FIGARO]
Dunque accordi?

FIGARO.[CONTE]
Non accordo!

SUSANNA, CONTESSA
Eh via chetati, balordo,
la burletta ha da finir.

FIGARO.[CONTE]
Per finirla lietamente,
e all'usanza teatrale,
un'azion matrimoniale
le faremo ora seguir.

SUSANNA, CONTESSA, FIGARO
Deh signor, nol contrastate,
consolate i miei/lor desir.

CONTE.[FIGARO]
Marcellina! Marcellina!
Quanto tardi a comparir! ecc.
(Entra frettolosamente Antonio, con un vaso di
garofani schiacciati.)

ANTONIO.[CONTE]
Ah! Signor, signor!

CONTE.[ANTONIO]
Cosa è stato?

ANTONIO.[CONTE]
Che insolenza! Chi'l fece? Chi fu?

SUSANNA, CONTESSA, CONTE, FIGARO
Cosa dici, cos'hai, cosa è nato?

ANTONIO.[CONTE]
Ascoltate!

SUSANNA, CONTESSA, CONTE, FIGARO
Via parla, di' su!

ANTONIO.[CONTE]
Ascoltate!
Dal balcone che guarda in giardino
mille cose ogni dì gittar veggio,
e poc'anzi, può darsi di peggio,
vidi un uom, signor mio, gittar giù.

CONTE.[ANTONIO]
Dal balcone?

ANTONIO.[CONTE] (additandogli i fiori)
Vedete i garofani.

CONTE.[ANTONIO]
In giardino?

ANTONIO.[CONTE]
Si!

SUSANNA, CONTESSA (sotto voce)
Figaro, all'erta!

CONTE.[ANTONIO]
Cosa sento?

SUSANNA, CONTESSA, FIGARO
Costui ci sconcerta,
quel briaco che viene a far qui?

CONTE.[ANTONIO](ad Antonio)
Dunque un uom, ma dov'è gito?

ANTONIO.[CONTE]
Ratto, ratto, il birbone è fuggito,
e ad un tratto di vista m'uscì.

SUSANNA.[FIGARO] (a Figaro)
Sai che il paggio...

FIGARO.[SUSANNA] (a Susanna)
So tutto, lo vidi.
(forte, ridendo)
Ah ah ah ah!

CONTE.[FIGARO]
Taci là!

FIGARO.[CONTE]
Ah ah ah ah!

ANTONIO.[CONTE]
Cosa ridi?

FIGARO.[CONTE]
Ah ah ah ah!
Tu sei cotto dal sorger del di.

CONTE.[ANTONIO] (ad Antonio)
Or ripetimi, ripetimi;
un uom dal balcone?

ANTONIO.[CONTE]
Dal balcone.

CONTE.[ANTONIO]
In giardino?

ANTONIO.[CONTE]
In giardino.

SUSANNA, CONTESSA, FIGARO
Ma signore, se in lui parla il vino.

CONTE.[ANTONIO]
Segui pure;
né in volto il vedesti?

ANTONIO.[CONTE]
No, nol vidi.

SUSANNA, CONTESSA
Olà, Figaro, ascolta!

CONTE.[ANTONIO]
Sì?

ANTONIO.[CONTE]
Nol vidi.

FIGARO.[CONTE]
Via piangione, sta' zitto una volta!
Per tre soldi a far un tumulto;
giacché il fatto non può stare occulto,
sono io stesso saltato di lì!

CONTE.[FIGARO]
Chi! Voi stesso?

SUSANNA, CONTESSA
Che testa! Che ingegno!

FIGARO.[FIGARO]
Che stupor!

ANTONIO.[CONTE]
Chi! Voi stesso?

SUSANNA, CONTESSA
Che testa! Che ingegno!

FIGARO.[CONTE]
Che stupor!

CONTE.[FIGARO]
Già creder nol posso.

ANTONIO.[FIGARO] (a Figaro)
Come mai diventasti si grosso?
Dopo il salto non fosti così.

FIGARO.[ANTONIO]
A chi salta succede così.

ANTONIO.[FIGARO]
Chi'l direbbe?

SUSANNA, CONTESSA (a Figaro)
Ed insiste quel pazzo?

CONTE.[ANTONIO] (ad Antonio)
Tu che dici?

ANTONIO.[CONTE]
A me parve il ragazzo...

CONTE.[ANTONIO]
Cherubin?

SUSANNA, CONTESSA
Maledetto! Maledetto!

FIGARO.[ANTONIO,CONTE]
Esso appunto,
da Siviglia a cavallo qui giunto,
da Siviglia ci forse sarà.

ANTONIO.[ANTONIO,CONTE]
Questo no; che il cavallo
io non vidi saltare di là.

CONTE.[ANTONIO,FIGARO]
Che pazienza!
Finiam questo ballo!

SUSANNA, CONTESSA
Come mai, giusto ciel, finirà?

CONTE.[ANTONIO,FIGARO]
Dunque tu?

FIGARO.[ANTONIO,CONTE]
Saltai giù...

CONTE.[ANTONIO,FIGARO]
Ma perché?

FIGARO.[ANTONIO,CONTE]
Il timor...

CONTE.[ANTONIO,FIGARO]
Che timor...?

FIGARO.[ANTONIO,CONTE]
Là rinchiuso,
aspettando quel caro visetto...
tippe, tappe un sussurro fuor d'uso
voi gridaste...lo scritto biglietto...
saltai giù dal terrore confuso,
e stravolto m'ho un nervo del piè.

ANTONIO.[ANTONIO,CONTE] (mostrando una carta)
Vostre dunque saran queste carte
che perdeste...

CONTE.[ANTONIO,FIGARO] (cogliendole)
Olà, porgile a me!

FIGARO.[ANTONIO,CONTE]
Sono in trappola.

SUSANNA, CONTESSA
Figaro all'erta.

CONTE.[ANTONIO,FIGARO] (apre il foglio poi lo chiude tosto)
Dite un po', questo foglio cos'è?

FIGARO.[ANTONIO,CONTE]
(cava di tasca alcune carte e finge di guardarle)
Tosto, tosto, ne ho tanti, aspettate!

ANTONIO.[ANTONIO,CONTE]
Sarà forse il sommario dei debiti?

FIGARO.[ANTONIO,CONTE]
No, la lista degli osti.

CONTE.[FIGARO] (a Figaro)
Parlate?
(ad Antonio)
E tu lascialo.

SUSANNA, CONTESSA, FIGARO (ad Antonio)
Lascialo/mi, e parti.

ANTONIO.[ANTONIO,CONTE]
Parto sì, ma se torno a trovarti...

SUSANNA, CONTESSA, CONTE
Lascialo.

FIGARO.[ANTONIO,CONTE]
Vanne, vanne, non temo di te.

SUSANNA, CONTESSA, CONTE
Lascialo.

ANTONIO.[FIGARO,CONTE]
Parto sì, ecc.

FIGARO.[ANTONIO]
Vanne, vanne, non temo di te.

SUSANNA, CONTESSA, CONTE
Lascialo, e parti.
(Antonio parte.)

CONTE.[FIGARO] (il foglio in man)
Dunque?

CONTESSA.[SUSANNA] (piano a Susanna)
O ciel! La patente del paggio!

SUSANNA[FIGARO] (piano a Figaro)
Giusti dei! La patente!

CONTE.[SUSANNA]
Coraggio!

FIGARO.[CONTE]
Oh che testa!
Quest'è la patente
che poc'anzi il fanciullo mi diè.

CONTE.[FIGARO]
Perché fare?

FIGARO.[CONTE]
Vi manca...

CONTE.[FIGARO]
Vi manca?

CONTESSA.[SUSANNA] (piano a Susanna)
Il suggello!

SUSANNA.[FIGARO] (piano a Figaro)
Il suggello!

CONTE.[FIGARO]
Rispondi!

FIGARO.[CONTE] (fingendo d'esitare ancora)
È l'usanza...

CONTE.[FIGARO]
Su via, ti confondi?

FIGARO.[CONTE]
È l'usanza di porvi il suggello.

CONTE.[FIGARO]
Questo birbo mi toglie il cervello,
tutto è un mistero per me, si, ecc.

SUSANNA, CONTESSA
Se mi salvo da questa tempesta,
più non avvi naufragio per me, no, ecc.

FIGARO.[CONTE]
Sbuffa invano e la terra calpesta!
Poverino ne sa men di me, ecc.
(Entrano in fretta Marcellina, Bartolo e Basilio.)

MARCELLINA, BASILIO, BARTOLO
Voi signor, che giusto siete,
ci dovete or ascoltar.

SUSANNA, CONTESSA, FIGARO
Son venuti a sconcertarmi,
qual rimedio a ritrovar?

CONTE.[FIGARO]
Son venuti a vendicarmi,
io mi sento a consolar.

FIGARO.[CONTE]
Son tre stolidi, tre pazzi,
cosa mai vengono da far?

CONTE.[FIGARO]
Pian pianin senza schiamazzi,
dica ognun quel che gli par.

MARCELLINA.[CONTE]
Un impegno nuziale
ha costui con me contratto,
e pretendo ch'il contratto
deva meco effettuar.

SUSANNA, CONTESSA, FIGARO
Come? Come?

CONTE.[SUSANNA,CONTESSA,FIGARO]
Olà! Silenzio!
Io son qui per giudicar.

BARTOLO.[CONTE]
Io da lei scelto avvocato
vengo a far le sue difese,
le legittime pretese
io vi vengo a palesar.

SUSANNA, CONTESSA, FIGARO
È un birbante!

CONTE
Olà! Silenzio! ecc.

BASILIO.[CONTE]
Io com'uomo al mondo cognito,
vengo qui per testimonio
del promesso matrimonio
con prestanza di danar.

SUSANNA, CONTESSA, FIGARO
Son tre matti, ecc.

CONTE
Olà! Silenzio! Lo vedremo,
il contratto leggeremo,
tutto in ordin deve andar.

SUSANNA, CONTESSA, FIGARO
Son confusa(o), son stordita(o)
disperata(o), sbalordita(o)!
Certo un diavol dell'inferno
qui li/ci ha fatti capitar!

MARCELLINA, BASILIO, BARTOLO, CONTE
Che bel colpo! Che bel caso!
È cresciuto a tutti il naso;
qualche nume a noi propizio,
qui ci/li ha fatti capitar!

ATTO TERZO

Sala ricca, con due troni, e preparata per la festa
nuziale.

CONTE (passeggiando)
Che imbarazzo è mai questo!
Un foglio anonimo ...
la cameriera in gabinetto chiusa ...
la padrona confusa . un uom che salta
dal balcone in giardino . un altro, appresso,
che dice esser quel desso .
non so cosa pensar: potrebbe forse
qualcun de'miei vassalli . a simil razza
è comune l'ardir . Ma la Contessa .
ah, che un dubbio l'offende .
ella rispetta troppo sè stessa;
e l'onor mio . l'onore .
dove diamin l'ha posto umano errore!
(Entrano la Contessa e Susanna e s'arrestano in
fondo alla scena non vedute dal Conte.)

CONTESSA.[CONTE]
Via, fatti core; digli
che ti attenda in giardino.

CONTE (sempre fra sé)
Saprò se Cherubino
era giunto a Siviglia: a tale oggetto

ho mandato Basilio ...

SUSANNA.[CONTESSA]
Oh cielo! e Figaro ...

CONTESSA.[CONTE]
A lui non dei dir nulla, in vece tua
voglio andarci io medesma.

CONTE.[CONTESSA]
Avanti sera dovrebbe ritornar .

SUSANNA.[CONTESSA]
Oh Dio! non oso.

CONTESSA.[SUSANNA]
Pensa ch'è in tua mano il mio riposo.
(si nasconde)

CONTE
E Susanna? chi sa ch'ella tradito
abbia il segreto mio . Oh se ha parlato
gli fo sposar la vecchia.

SUSANNA (fra sé)
Marcellina!
(al Conte)
Signor .

CONTE.[SUSANNA]
Cosa bramate

SUSANNA.[CONTE]
Mi par che siate in collera!

CONTE.[SUSANNA]
Volete qualche cosa?

SUSANNA.[CONTE]
Signor ... la vostra sposa
ha i soliti vapori,
e vi chiede il fiaschetto degli odori.

CONTE.[SUSANNA]
Prendete.

SUSANNA.[CONTE]
Or vel riporto.

CONTE.[SUSANNA]
Eh no, potete
ritenerlo per voi.

SUSANNA.[CONTE]
Per me?
Questi non sono mali
da donne triviali.

CONTE.[SUSANNA]
Un'amante, che perde il caro sposo
sul punto d'ottenerlo .

SUSANNA.[CONTE]
Pagando Marcellina,
colla dote che voi mi prometteste ...

CONTE.[SUSANNA]
Ch'io vi promisi? Quando?

SUSANNA.[CONTE]
Credea d'averlo inteso .

CONTE.[SUSANNA]
Si, se voluto aveste
intendermi voi stessa.

SUSANNA.[CONTE]
È mio dovere,
e quel di sua Eccellenza è il mio volere.

N° 16: Duetto

CONTE.[SUSANNA]
Crudel! Perché finora
farmi languir così?

SUSANNA.[CONTE]
Signor, la donna ognora
tempo ha di dir di sì.

CONTE.[SUSANNA]
Dunque in giardin verrai?

SUSANNA
Se piace a voi, verrò.

CONTE.[SUSANNA]
E non mi mancherai?

SUSANNA.[CONTE]
No, non vi mancherò.

CONTE.[SUSANNA]
Verrai?

SUSANNA.[CONTE]
Sì.

CONTE.[SUSANNA]
Non mancherai?

SUSANNA.[CONTE]
No.

CONTE.[SUSANNA]
Non mancherai?

SUSANNA.[CONTE]
No, non vi mancherò.

CONTE.[SUSANNA]
Mi sento dal contento
pieno di gioia il cor!

SUSANNA.[CONTE]
Scusatemi se mento,
voi ch'intendete amor!

CONTE.[SUSANNA]
Dunque in giardin verrai?

SUSANNA.[CONTE]
Se piace a voi, verrò.

CONTE.[SUSANNA]
E non mi mancherai?

SUSANNA.[CONTE]
No, non vi mancherò.

CONTE.[SUSANNA]
Verrai?

SUSANNA.[CONTE]
Sì.

CONTE.[SUSANNA]
Non mancherai?

SUSANNA.[CONTE]
No.

CONTE.[SUSANNA]
Dunque verrai?

SUSANNA.[CONTE]
No!

CONTE.[SUSANNA]
No?

SUSANNA.[CONTE]
Sì, se piace a voi, verrò.

CONTE.[SUSANNA]
Non mancherai?

SUSANNA.[CONTE]
No!

CONTE.[SUSANNA]
Dunque verrai?

SUSANNA.[CONTE]
Sì!

CONTE.[SUSANNA]
Non mancherai?

SUSANNA.[CONTE]
Sì!

CONTE.[SUSANNA]
Sì?

SUSANNA.[CONTE]
No, non vi mancherò.

CONTE.[SUSANNA]
Mi sento dal contento, ecc.

SUSANNA.[CONTE]
Scusatemi se mento, ecc.

CONTE.[SUSANNA]
E perchè fosti meco
stamattina sì austera?

SUSANNA.[CONTE]
Col paggio ch'ivic'era .

CONTE.[SUSANNA]
Ed a Basilio,
che per me ti parlò .

SUSANNA.[CONTE]
Ma qual bisogno
abbiam noi che un Basilio ...

CONTE.[SUSANNA]
È vero, è vero.
E mi prometti poi .
se tu manchi, o cor mio .
ma la Contessa
attenderà il fiaschetto.

SUSANNA.[CONTE]
Eh, fu un pretesto:
parlato io non avrei senza di questo.

CONTE.[SUSANNA] (Le prende la mano.)
Carissima!

SUSANNA.[CONTE]
Vien gente.

CONTE (fra sé)
È mia senz'altro.

SUSANNA (fra sé)
Forbitevi la bocca, o signor scaltro.
(Vuol partire, e sotto la porta s'incontra in Figaro.)

FIGARO.[SUSANNA]
Ehi Susanna, ove vai?

SUSANNA.[FIGARO]
Taci, Senza avvocato
hai già vinta la causa.

(parte)

FIGARO.[SUSANNA]
Cosa è nato?
(La segue.)

N° 17: Recitativo ed Aria

CONTE
Hai già vinto la causa! Cosa sento! In qual laccio
cadea? Perfidi, io voglio...io voglio di tal modo
punirvi, a piacer mio la sentenza sarà...Ma s'ei
pagasse la vecchia pretendente? Pagarla! In qual
maniera? E poi v'è Antonio che all'incognito Figaro
ricusa di dare una nipote in matrimonio. Coltivando
l'orgoglio di questo mentecatto...tutto giova a un
raggiro...il colpo è fatto.
Vedrò, mentr'io sospiro,
felice un servo mio!
E un ben che invan desio,
ei posseder dovrà?
Vedrò per man d'amore
unita a un vile oggetto
chi in me destò un affetto
che per me poi non ha?
Vedrò mentr'io sospiro, ecc.
Ah no, lasciarti in pace,
non vo' questo contento,
tu non nascesti, audace,
per dare a me tormento,
e forse ancor per ridere,
di mia infelicità!
Già la speranza sola

delle vendette mie
quest'anima consola,
e giubilar mi fa!
Ah, che lasciarti in pace, ecc.
(Entrano Marcellina, Curzio, Figaro, Bartolo.)

DON CURZIO.[MARCELINNA,CURZIO,FIGARO,BARTOLO]
È decisa la lite.
"O pagarla, o sposarla.'' Ora ammutite.

MARCELLINA.[FIGARO]
Io respiro.

FIGARO.[MARCELINNA]
Ed io moro.

MARCELLINA (fra sé)
Alfin sposa io sarò d'un uom che adoro.

FIGARO (al Conte)
Eccellenza, m'appello .

CONTE.[FIGARO]
È giusta la sentenza:
"O pagar, o sposar.'' Bravo Don Curzio.

DON CURZIO.[CONTE]
Bontà di Sua Eccellenza.

BARTOLO.[CONTE]
Che superba sentenza!

FIGARO.[BARTOLO]
In che, superba?

BARTOLO.[FIGARO]
Siam tutti vendicati.

FIGARO.[BARTOLO]
Io non la sposerò.

BARTOLO.[FIGARO]
La sposerai.

DON CURZIO.[FIGARO]
"O pagarla, o sposarla." Lei ti ha prestati
duemila pezzi duri.

FIGARO.[DON CURZIO]
Son gentiluomo, e senza
l'assenso de' miei nobili parenti .

CONTE.[FIGARO]
Dove sono? chi sono?

FIGARO.[CONTE]
Lasciate ancor cercarli:
dopo dieci anni io spero di trovarli.

BARTOLO.[FIGARO]
Qualche bambin trovato? ...

FIGARO.[BARTOLO]
No, perduto, Dottor, anzi rubato.

CONTE.[FIGARO]
Come?

MARCELLINA.[FIGARO]
Cosa?

BARTOLO.[FIGARO]
La prova.

DON CURZIO.[FIGARO]
Il testimonio?

FIGARO.[DON CURZIO,BARTOLO,CONTE,MARCELLINA]
L'oro, le gemme e i ricamati panni,
che ne' più teneri anni
mi ritrovaro addosso i masnadieri,
sono gl'indizi veri
di mia nascita illustre, e sopra tutto
questo al mio braccio impresso geroglifico.

MARCELLINA.[FIGARO]
Una spatola impressa al braccio destro?

FIGARO.[MARCELLINA]
E a voi chi'l disse?

MARCELLINA.[FIGARO]
Oh Dio!
È desso.

FIGARO.[MARCELLINA]
È ver, son io.

DON CURZIO.[MARCELLINA]
Chi?

CONTE.[MARCELLINA]
Chi?

BARTOLO.[MARCELLINA]
Chi?

MARCELLINA.[BARTOLO]
Raffaello.

BARTOLO.[MARCELLINA]
E i ladri ti rapir?

FIGARO.[MARCELLINA]
Presso un castello.

BARTOLO.[FIGARO]
Ecco tua madre.

FIGARO.[BARTOLO]
Balia?

BARTOLO.[FIGARO]
No, tua madre.

CONTE E DON CURZIO
Sua madre!

FIGARO.[MARCELLINA]
Cosa sento!

MARCELLINA.[FIGARO]
Ecco tuo padre.

N° 18: Sestetto

MARCELLINA.[FIGARO] (abbracciando Figaro)
Riconosci in quest'amplesso
una madre, amato figlio!

FIGARO.[BARTOLO] (a Bartolo)
Padre mio, fate lo stesso,
non mi fate più arrossir.

BARTOLO.[FIGARO] (abbracciando Figaro)
Resistenza, la coscienza
far non lascia al tuo desir.
(Figaro abbraccia i genitori.)

CURZIO
Ei suo padre? Ella sua madre?
L'imeneo non può seguir.

CONTE
Son smarrito, son stordito,
meglio è assai di qua partir.

MARCELLINA, BARTOLO
Figlio amato!

FIGARO.[MARCELLINA,BARTOLO]
Parenti amati!
(Entra Susanna.)

SUSANNA.[CONTE]
Alto! Alto! Signor Conte,
mille doppie son qui pronte,
a pagar vengo per Figaro,
ed a porlo in libertà.

MARCELLINA, BARTOLO
Figlio amato!

CURZIO, CONTE
Non sappiam com'è la cosa,
osservate un poco là.

FIGARO.[MARCELLINA,BARTOLO]
Parenti amati!

SUSANNA.[FIGARO]
(vede Figaro che abbraccia Marcellina)
Già d'accordo colla sposa,
giusti Dei, che infedeltà.
(Vuol partire ma Figaro la trattiene.)
Lascia, iniquo!

FIGARO.[SUSANNA]
No, t'arresta!
Senti, oh cara, senti!

SUSANNA.[FIGARO] (dandogli uno schiaffo)
Senti questa!

MARCELLINA, BARTOLO, FIGARO
È un effetto di buon core,
tutto amore è quel che fa, ecc.

SUSANNA.[FIGARO] (a parte)
Fremo, smanio dal furore,
una vecchia me la fa, ecc.

CONTE, CURZIO
Frem/e, e smanio/a dal furore,

il destino me la/gliela fa, ecc.

MARCELLINA.[SUSANNA] (a Susanna)
Lo sdegno calmate,
mia cara figliuola,
sua madre abbracciate
che or vostra sarà, ecc.

SUSANNA.[BARTOLO] (a Bartolo)
Sua madre?

BARTOLO.[SUSANNA]
Sua madre!

SUSANNA.[CONTE] (al Conte)
Sua madre?

CONTE.[SUSANNA]
Sua madre!

SUSANNA.[CURZIO] (a Curzio)
Sua madre?

CURZIO.[SUSANNA]
Sua madre!

SUSANNA.[MARCELLINA] (a Marcellina)
Sua madre?

MARCELLINA.[SUSANNA]
Sua madre!

MARCELLINA, CURZIO, CONTE, BARTOLO
Sua madre!

SUSANNA.[FIGARO] (a Figaro)
Tua madre?

FIGARO.[SUZANNA]
E quello è mio padre
che a te lo dirà.

SUSANNA.[BARTOLO] (a Bartolo)
Suo padre?

BARTOLO.[SUSANNA]
Suo padre!

SUSANNA.[CONTE] (al Conte)
Suo padre?

CONTE.[SUSANNA]
Suo padre!

SUSANNA.[CURZIO] (a Curzio)
Suo padre?

CURZIO.[SUSANNA]
Suo padre!

SUSANNA.[MARCELLINA] (a Marcellina)
Suo padre?

MARCELLINA.[SUSANNA]
Suo padre!

MARCELLINA, CURZIO, CONTE, BARTOLO
Suo padre!

SUSANNA.[FIGARO] (a Figaro)
Tuo padre?

FIGARO.[SUSANNA]
E quella è mia madre,
che a te lo dirà, ecc.

CURZIO, CONTE
Al fiero tormento
di questo momento
quest/quell'anima appena
resister or sa.

SUSANNA, MARCELLINA, BARTOLO, FIGARO
Al dolce contento
di questo momento
quest'anima appena
resister or sa.
(Il Conte e Don Curzio partono.)

MARCELLINA.[BARTOLO] (a Bartolo)
Eccovi, o caro amico, il dolce frutto
dell' antico amor nostro .

BARTOLO.[SUSANNA]
Or non parliamo
di fatti si remoti: egli è mio figlio,
mia consorte voi siete;
e le nozze farem quando volete.

MARCELLINA.[SUSANNA]
Oggi, e doppie saranno.
(Dà il biglietto a Figaro.)
Prendi, questo è il biglietto
del danar che a me devi, ed è tua dote.

SUSANNA.[FIGARO]
(Getta a terra una borsa di danaro.)
Prendi ancor quentaborsa.

BARTOLO.[FIGARO] (Fa lo stesso.)
E questa ancora.

FIGARO.[SUSANNA]
Bravi; gittate pur chi'io piglio ognora.

SUSANNA.[FIGARO]
Voliamo ad informar d'ogni avventura
madama e nostro zio:
chi al par di me contenta?

FIGARO.[SUSANNA]
Io.

BARTOLO.[SUSANNA]
Io.

MARCELLINA.[SUSANNA]
Io.

TUTTI
E schiatti il signor Conte al gusto mio.

(Partono abbracciati. Entrano Barbarina e
Cherubino.)

BARBARINA.[CHERUBINO]
Andiamo, andiam, bel paggio: in casa mia
tutte ritroverai
le più belle ragazza del castello.

di tutte sarai tu certo il più bello.

CHERUBINO.[BARBARINA]
Ah! Se il Conte mi trova,
misero me! Tu sai
che partito ei mi crede per Siviglia.

BARBARINA.[CHERUBINO]
Oh, ve'che meraviglia! E se vi trova,
non sarà cosa nuova.
Odi, vogliam vestirti come noi:
tutte insieme andrem poi
a presentar de' fiori a Madamina.
Fidati, o Cherubin, di Barbarina.
(Partono. Entra la Contessa.)

N° 19: Recitativo ed Aria

CONTESSA
E Susanna non vien! Sono ansiosa di saper come
il Conte accolse la proposta. Alquanto ardito il
progetto mi par, e ad uno sposo sì vivace e
geloso! Ma che mal c'è? Cangiando i miei vestiti
con quelli di Susanna, e i suoi coi miei al favor
della notte. Oh cielo! A qual umil stato fatale io
son ridotta da un consorte crudel! Che dopo
avermi con un misto inaudito d'infedeltà, di
gelosia, di sdegni - prima amata, indi offesa, ed
alfin tradita - fammi or cercar da una mia serva
aita!
Dove sono i bei momenti
di dolcezza e di piacer,
dove andaron i giuramenti
di quel labbro menzogner!
Perché mai, se in pianti e in pene
per me tutto si cangiò,
la memoria di quel bene
dal mio sen non trapassò?
Dove sono i bei momenti, ecc.
Ah! Se almen la mia costanza
nel languire amando ognor
mi portasse una speranza
di cangiar l'ingrato cor!
Ah! Se almen la mia costanza, ecc.
(Parte. Entrano il Conte e Antonio.)

ANTONIO.[CONTE]
(con un cappello in mano)
Io vi dico, signor, che Cherubino
è ancora nel castello,
e vedete per prova il suo cappello.

CONTE.[ANTONIO]
Ma come? se a quest'ora
esser giunto a Siviglia egli dovria.

ANTONIO.[CONTE]
Scusate, oggi Siviglia è a casa mia.
Là vestissi da donna, e là lasciati
ha gli altr'abiti suoi.

CONTE.[ANTONIO]
Perfidi!

ANTONIO.[CONTE]
Andiam, e li vedrete voi
(Partono. Entrano la Contessa e Susanna.)

CONTESSA.[SUSANNA]
Cosa mi narri!
E che ne disse il Conte?

SUSANNA.[CONTESSA]
Gli si leggeva in fronte
il dispetto e la rabbia.

CONTESSA.[SUSANNA]
Piano: che meglio or lo porremo in gabbia.
Dov'è l'appuntamento
che tu gli proponesti?

SUSANNA.[CONTESSA]
In giardino.

CONTESSA.[SUSANNA]
Fissiamgli un loco. Scrivi.

SUSANNA.[CONTESSA]
Ch'io scriva? ...ma...signora...

CONTESSA.[SUSANNA]
Eh scrivi, dico; e tutto
io prendo su me stessa.
(Susanna siede e scrive.)

N° 20: Duettino

SUSANNA.[CONTESSA] (scrivendo)
Sull'aria.

CONTESSA.[SUSANNA]
Che soave zeffiretto -

SUSANNA.[CONTESSA]
zeffiretto -

CONTESSA.[SUSANNA]
questa sera spirerà -

SUSANNA.[CONTESSA]
questa sera spirerà -

CONTESSA.[SUSANNA]
sotto i pini del boschetto -

SUSANNA.[CONTESSA]
sotto i pini?

CONTESSA.[SUSANNA]
sotto i pini del boschetto -

SUSANNA.[CONTESSA]
soto i pini del boschetto.

CONTESSA.[SUSANNA]
Ei già il resto capirà.

SUSANNA.[CONTESSA]
Certo, certo il capirà.

CONTESSA.[SUSANNA]
Ei già il resto capirà.

CONTESSA.[SUSANNA]
Canzonetta sull'aria, ecc.

SUSANNA.[CONTESSA]
Che soave zeffiretto, ecc.

(Rileggono insieme lo scritto. Susanna piega la
lettera.)

SUSANNA.[CONTESSA]
Piegato è il foglio . or come si sigilla?

CONTESSA.[SUSANNA]
(Si cava una spilla e gliela dà.)
Ecco ... prendi una spilla.
Servirà di sigillo. Attendi ... scrivi
sul rovescio del foglio:
"Rimandate il sigillo."

SUSANNA.[CONTESSA]
È più bizzarro
di quel della patente.

CONTESSA.[SUSANNA]
Presto, nascondi ... Io sento venir gente.
(Susanna si mette il biglietto in seno. Entrano
Cherubino vestito da contadinella, Barbarina ed
alcune altre contadinelle vestite nel medesimo
modo, con mazzetti di fiori.)

N° 21: Coro

CORO.[CONTESSA]
Ricevete, o padroncina
queste rose e questi fior,
che abbiam colti stamattina,
per mostrarvi il nostro amor.
Siamo tante contadine,
e siam tutte poverine,
ma quel poco che rechiamo
ve lo diamo di buon cor.

BARBARINA.[CONTESSA]
Queste sono, Madama,
le ragazze del loco,
che il poco ch'han vi vengono ad offrire,
e vi chiedon perdon del loro ardire.

CONTESSA.[BARBARINA,CORO]
Oh brave! Vi ringrazio.

SUSANNA.[CONTESSA]
Come sono vezzose!

CONTESSA.[SUSANNA] (indicando Cherubino)
E chi è, narratemi,
quell'amabil fanciulla
ch'ha l'aria sì modesta?

BARBARINA.[CONTESSA]
Ell'è una mia cugina, e per le nozze
è venuta ier sera.

CONTESSA.[BARBARINA]
Onoriamo la bella forestiera.
(a Cherubino)
Venite qui ... datemi i vostri fiori.
(Prende i fiori di Cherubino e lo bacia in fronte.
Fra sé)
Come arrossi .
(a Susanna)
Susanna, e non ti pare.
Che somigli ad alcuno?

SUSANNA.[CONTESSA]
Al naturale.
(Entrano il Conte ed Antonio. Quest ha il cappello di
Cherubino: entra in scena pian piano, gli cava la
cuffia da donna e gli mette in testa il cappello
stesso.)

ANTONIO.[CONTE]
Eh cospettaccio! è questi l'ufficiale.

CONTESSA (fra sé)
Oh stelle!

SUSANNA (fra sé)
Malandrino!

CONTE.[CONTESSA] (alla Contessa)
Ebben! Madama ...

CONTESSA.[CONTE]
Io sono, signor mio,
irritata e sorpresa al par di voi.

CONTE.[CONTESSA]
Ma stamane?

CONTESSA.[CONTE]
Stamane .
per l'odierna festa
volevam travestirlo al modo stesso
che l'han vestito adesso.

CONTE.[CHERUBINO] (a Cherubino)
E perché non partiste?

CHERUBINO.[CONTE]
(cavandosi il capello bruscamente)
Signor.

CONTE.[CHERUBINO]
Saprò punire
la sua disobbedienza.

BARBARINA.[CONTE]
Eccellenza, Eccellenza
voi mi dite sì spesso,
qualvolta m'abbracciate e mi baciate:
"Barbarina, se m'ami,
ti darò quel che brami."

CONTE.[BARBARINA]
Io, dissi questo?

BARBARINA.[CONTE]
Voi.
Or datemi, padrone,
in sposo Cherubino,
e v'amerò com'amo il mio gattino.

CONTESSA.[CONTE] (al Conte)
Ebbene, or tocca a voi.

ANTONIO.[BARBARINA] (a Barbarina)
Brava, figliuola!
Hai buon maestro che ti fa la scuola.

CONTE (fra sé)
Non so qual uom, qual demone, qual Dio
rivolga tutto quanto a torto mio.

(Entra Figaro.)

FIGARO.[CONTE]
Signor ... se trattenete
tutte queste ragazze,
adio festa . addio danza.

CONTE.[FIGARO]
E che! Vorresti
ballar col piè stravolto?

FIGARO.[CONTE]
(Finge di drizzarsi la gamba, e poi si prova a
ballare.)
Eh, non mi duol più molto.
(Chiama tutte le giovani, vuol partire; il Conte lo
richiama.)
Andiam, belle fanciulle .

CONTESSA.[SUSANNA] (a Susanna)
Come si caverà dall'imbarazzo?

SUSANNA.[CONTESSA] (alla Contessa)
Lasciate fare a lui.

CONTE.[FIGARO]
Per buona sorte
i vasi eran di creta.

FIGARO.[CONTE]
Senza fallo.
Andiamo, dunque, andiamo.
(Vuol partire; Antonio lo richiama.)

ANTONIO.[CONTE]
Ed intanto a cavallo
di galoppo a Siviglia andava il paggio.

FIGARO.[CONTE]
Di galoppo o di passo, buon viaggio.
Venite, o belle giovani.
(Per partire)

CONTE.[FIGARO]
(Torna a ricondurlo in mezzo)
E a te la sua patente
era in tasca rimasta .

FIGARO.[CONTE]
Certamente.
Che razza di domande!

ANTONIO.[SUSANNA]
(a Susanna che fa dei motti a Figaro)
Via, non fargli più motti, ei non t'intende.
(Prende per mano Cherubino e lo presenta a
Figaro.)
Ed ecco chi pretende
Che sia un bugiardo il mio signor nipote.

FIGARO.[CHERUBINO]
Cherubino!

ANTONIO.[FIGARO]
Or ci sei.

FIGARO.[CONTE] (al Conte)
Che diamin canta?

CONTE.[FIGARO]
Non canta, no, ma dice
ch'egli saltò stamane in sui garofani...

FIGARO.[CONTE]
Ei lo dice! ... Sarà ... se ho saltato io
si può dare che anch'esso
abbia fatto lo stesso.

CONTE.[FIGARO]
Anch' esso?

FIGARO.[CONTE]
Perché no?
Io non impugno mai quel che non so.

N° 22: Finale
(Si sente una marcia in lontananza.)

FIGARO.[SUSANNA]
Ecco la marcia, andiamo! Ai vostri posti, oh belle,
ai vostri posti! Susanna dammi il braccio!

SUSANNA.[FIGARO] (Figaro prende Susanna pel braccio.)
Eccolo.
(Partono tutti eccettuati il Conte e la Contessa.)

CONTE.[FIGARO,SUSANNA]
Temerari!

CONTESSA.[CONTE]
Io son di ghiaccio!

CONTE.[CONTESSA]
Contessa!

CONTESSA.[CONTE]
Or non parliamo. Ecco qui le due nozze, riceverle
dobbiam, alfin si tratta d'una vostra protetta.
Seggiamo.

CONTE.[CONTESSA]
Seggiamo.
(a parte)
E meditiam vendetta!
(Siedono. Entrano cacciatori con fucili in ispalla,
gente del foro, contadini e contadine, due giovinette
che portano il cappello verginale con piume
bianche, due altre con un bianco velo, due altre con
i guanti e il mazzetto di fiori. Poi vengono Figaro con
Marcellina e Bartolo con Susanna. Bartolo conduce
Susanna al Conte ed ella s'inginocchia per ricevere
da lui il cappello ecc. Figaro conduce Marcellina alla
Contessa e fa la stessa funzione.)

DUE RAGAZZE
Amanti costanti,
seguaci d'onor,
cantate, lodate
si saggio signor.
A un dritto cedendo
che oltraggia, che offende,
ei caste vi rende
ai vostri amator.

CORO
Cantiamo, lodiamo sì saggio signor!
(Susanna essendo in ginocchio durante il coro tira il
Conte per l'abito, gli mostra il biglietto, dopo passa la
mano dal lato degli spettatori alla testa, dove pare
che il Conte le aggiusti il cappello, e gli dà il biglietto.
Il Conte se lo mette furtivamente in seno. Susanna
s'alza, gli fa una riverenza. Figaro viene a riceverla.
Si balla il fandango. Marcellina s'alza un po' più
tardi. Bartolo viene a riceverla dalle mani della
Contessa.)

CONTE.[CONTESSA]
(cava il biglietto e fa l'atto d'un uom che rimane
punto al dito: lo scuote, lo preme, lo succhia e
vedendo il biglietto sigillato colla spilla dice, gittando
la spilla a terra:)
Eh, già si sa, solita usanza, le donne ficcan gli
aghi in ogni loco...ah, ah, capisco il gioco!

FIGARO.[SUSANNA] (a Susanna)
Un biglietto amoroso che gli diè nel passar
qualche galante, ed era sigillato d'una spilla,
ond'egli si punse il dito. Il Narciso or la cerca, oh
che stordito!

CONTE.[FIGARO,SUSANNA]
Andate amici! E sia per questa sera disposto
l'apparato nuziale, colla più ricca pompa, io vo'
che sia magnifica la festa, e canti, e fochi, e gran
cena, e gran ballo; e ognuno impari com'io tratto
color che a me son cari.

CORO
Amanti costanti, ecc.

ATTO QUARTO

Il giardino del castello
(C'è un padiglione a destra ed uno a sinistra. Notte.
Entra Barbarina, che cerca in terra qualcosa.)

N° 23: Cavatina

BARBARINA
L'ho perduta, me meschina!
Ah chi sa dove sarà?
Non la trovo. L'ho perduta!
Meschinella! ecc.
E mia cugina? E il padron,
cosa dirà?
(Parte.)

FIGARO.[BARBARINA] (entrando con Marcellina)
Barbarina, cos'hai?

BARBARINA.[FIGARO]
L'ho perduta, cugino.

FIGARO.[BARBARINA]
Cosa?

MARCELLINA.[BARBARINA]
Cosa?

BARBARINA.[FIGARO]
La spilla
che a me diede il padrone
per recar a Susanna.

FIGARO.[BARBARINA]
A Susanna? la spilla?
E così tenerella
il mestiero già sai.
di far tutto sì ben quel che tu fai?

BARBARINA.[FIGARO]
Cos'è? vai meco in collera?

FIGARO.[BARBARINA]
E non vedi ch'io scherzo? Osserva.questa
(Cerca un momento per terra, dopo aver
destramente cavata una spilla dall'abito o dalla
cuffia di Marcellina e la dà a Barbarina.)
È la spilla che il Conte
da recare ti diede alla Susanna,
e servia di sigillo a un bigliettino.
vedi s'io sono istrutto

BARBARINA.[FIGARO]
E perché il chiedi a me quando sai tutto?

FIGARO.[BARBARINA]
Aveva gusto d'udir come il padrone
ti die'la commissione.

BARBARINA.[FIGARO]
Che miracoli!
"Tieni, fanciulla, reca questa spilla
alla bella Susanna, e dille: questo
è il sigillo de' pini."

FIGARO.[BARBARINA]
Ah, ah! de'pini!

BARBARINA.[FIGARO]
È ver ch'ei mi soggiunse:
"Guarda che alcun non veda!"
Ma tu già tacerai.

FIGARO.[BARBARINA]
Sicuramente.

BARBARINA.[FIGARO]
A te già niente preme.

FIGARO.[BARBARINA]
Oh niente, niente.

BARBARINA.[FIGARO]
Addio, mio bel cugino:
vo da Susanna e poi da Cherubino.
(Parte saltando.)

FIGARO.[BARBARINA]
Madre.

MARCELLINA.[FIGARO]
Figlio.

FIGARO.[MARCELLINA]
Son morto.

MARCELLINA.[FIGARO]
Calmati, figlio mio.

FIGARO.[MARCELLINA]
Son morto, dico.

MARCELLINA.[FIGARO]
Flemma, flemma e poi flemma; il fatto è serio
e pensarci convien. Ma guarda un poco
che ancor non sai di chi si prenda gioco.

FIGARO.[MARCELLINA]
Ah! quella spilla, o madre, è quella stessa
che poc'anzi ei raccolse.

MARCELLINA.[FIGARO]
È ver...ma questo
al più ti porge un dritto
di stare in guardia, e vivere in sospetto:
ma non sai se in effetto.

FIGARO.[MARCELLINA]
All'erta, dunque: Il loco del convegno
so dov'è stabilito.

MARCELLINA.[FIGARO]
Dove vai, figlio mio?

FIGARO.[MARCELLINA]
A vendicar tutti i mariti. Addio.
(Parte infuriato.)

MARCELLINA.[FIGARO]
Presto, avvertiam Susanna...
io la credo innocente: quella faccia...
quell'aria di modestia...È caso ancora
ch'ella non fosse...Ah! quando il cor non ci arma
personale interesse,
ogni donna è portata alla difesa
del suo povero sesso,
da questi uomini ingrati a torto oppresso.
Il capro e la capretta
son sempre in amistà;
l'agnello all'agnelletta
la guerra mai non fa;
le più feroci belve
per selve e per campagne
lascian le lor compagne
in pace e libertà.
Sol noi, povere femmine,
che tanto amiam questi uomini,
trattate siam d'perfidi
ognor con crudeItà.
(Parte.)
(Folto giardino. Entra Barbarina sola, con un po'di
frutta e di dolce.)

BARBARINA
"Nel padiglione a manca," ei così disse, è questo.
E poi se non venisse! Ah, ah, che brava gente!
A stento darmi un arancio, una pera,
e una ciambella. "Per chi, madamigella?"
Oh per qualcun, signore, "Già lo sappiam."
Ebbene, il padron l'odia, ed io gli voglio bene,
però costommi un bacio.E cosa importa?

Forse qualcun me'l renderà...
(Sente arrivare qualcuno.)
Son morta!
(Fugge spaventata nel padiglione a sinistra.)
(Entra Figaro solo con mantello e lanternino
notturno.)

FIGARO (fra sé)
È Barbarina.
(Ode venir gente; forte)
Chi va là?

BASILIO
(entrando con Bartolo e truppa di lavoratori)
Son quelli
che invitasti a venir.

BARTOLO.[FIGARO]
Che brutto ceffo!
Sembri un cospirator: che diamin sono
quegli infausti apparati?

FIGARO.[BARTOLO]
Lo vedrete tra poco.
In questo stesso loco
celebrerem la festa
della mia sposa onesta
e del feudal signor.

BASILIO.[FIGARO]
Ah,buono,buono!
Capisco come egli è.

(fra sé)
Accordati si son senza di me.

FIGARO.[BARTOLO,BASILIO]
Voi da questi contorni
non via scostate: intanto
io vado a dar certi ordini
e torno in pochi istanti:
a un fischio mio correte tutti quanti.
(Partono tutti, eccettuati Bartolo e Basilio.)

BASILIO.[FIGARO]
Ha i diavoli nel corpo.

BARTOLO.[BASILIO]
Ma cosa nacque?

BASILIO.[BARTOLO]
Nulla:
Susanna piace al Conte. Ella, d'accordo,
gli diè un appuntamento
ch'a Figaro non piace.

BARTOLO.[BASILIO]
E che, dunque; dovrfa soffrirlo in pace?

BASILIO.[BARTOLO]
Quel che soffrono tanti
ei soffrir non potrebbe? E poi, sentite:
che guadagno può far? Nel mondo, amico,
l'accozzarla co'grandi fu pericolo ognora:
dan novanta per cento, e han vinto ancora.
In quegli anni in cui val poco
la mal pratica ragion,
ebbi anch'io lo stesso fuoco:
fui quel pazzo ch'or non son.
Ma col tempo e coi perigli
donna flemma capitò;
e i capricci ed i puntigli
dalla testa mi cavò.
Presso un picciolo abituro
seco lei mi trasse un giorno;
e, togliendo giù dal muro
del pacifico soggiorno
una pelle di somaro:
"Prendi", disse, "o figlio caro! "
Poi disparve, e mi lasciò.
Mentre ancor, tacito,
guardo quel dono,
il ciel s'annuvola,
ribomba il tuono,
mista alla grandine
scroscia la piova:
ecco, le membra
coprir mi giova
col manto d'asino
che mi donò.
Finisce il turbine,
né fo due passi,
che fiera orribili
dianzi a me fassi:
già già mi tocca
l'ingorda bocca;
già di difendermi
speme non ho.
Ma il fiuto ignobile
del mio vestito
tolse alla belva
sì l'appetito,
che, disprezzandomi,
si rinselvò.
Così conoscere
mi fè la sorte
che onte, pericoli,
vergogna e morte
col cuoio d'asino
fuggir si può.
(Partono.)

N° 26: Recitativo ed Aria

FIGARO (rientra solo, con mantello)
Tutto è disposto: l'ora dovrebbe esser vicina; io
sento gente...è dessa! Non è alcun; buia è la
notte...ed io comincio omai a fare il scimunito
mestiero di marito...Ingrata! Nel momento della
mia cerimonia ei godeva leggendo: e nel verderlo
io ridevo di me senza saperlo. Oh Susanna!
Susanna! Quanto pena mi costi! Con quell'ingenua
faccia, con quegli occhi innocenti, chi creduto
l'avria? Ah! Che il fidarsi a donna, è ognor follia.
Aprite un po' quegli occhi,
uomini incauti e sciocchi,
guardate queste femmine,
guardate cosa son!
Queste chiamate dee
dagli ingannati sensi,
a cui tributa incensi
la debole ragion, ecc.

Son streghe che incantano
per farci penar,
sirene che cantano
per farci affogar,
civette che allettano
per trarci le piume,
comete che brillano
per toglierci il lume.
Son rose spinose,
son volpi vezzose;
son orse benigne,
colombe maligne,
maestre d'inganni,
amiche d'affanni,
che fingono, mentono,
amore non senton,
non senton pietà.
No, no, no, no, no!
Il resto nol dico,
già ognuno lo sa.
Aprite un po' quegli occhi, ecc.
(Si nasconde fra gli alberi.)
(Susanna e la Contessa appaiono, essendosi
scambiati i vestiti. Dopo, Marcellina.)

SUSANNA.[MARCELLINA]
Signora, ella mi disse
che Figaro verravvi.

MARCELLINA.[SUSANNA]
Anzi, è venuto;
abbassa un po'la voce.

SUSANNA.[MARCELLINA]
Dunque un ci ascolta, e l'altro
dee venir a cercarmi.
Incominciam.

MARCELLINA.[SUSANNA]
Io voglio qui celarmi.
(Entra dove entrò Barbarina.)

SUSANNA.[CONTESSA]
Madama, voi tremate, avreste freddo?

CONTESSA.[SUSANNA]
Parmi umida la notte...io mi ritiro.

FIGARO (fra sé)
Eccoci della crisi al grande istante.

SUSANNA.[CONTESSA]
Io sotto queste piante,
se madama il permette,
resto a prendere il fresco una mezz'ora.

FIGARO (fra sé)
Il fresco, il fresco!

CONTESSA.[SUSANNA]
Restaci, in buon'ora.
(Si nasconde.)

SUSANNA (sotto voce)
Il birbo è in sentinella.
Divertiamoci anche noi.
Diamogli la merce'de'dubbi suoi.

N° 27: Recitativo ed Aria

SUSANNA
Giunse alfin il momento, che godrò senza affanno
in braccio all'idol mio! Timide cure! Uscite dal mio
petto, a turbar non venite il mio diletto! Oh come
par che all'amoroso foco l'amenità del loco, la
terra e il ciel risponda, come la notte i furti miei
seconda!
Deh, vieni, non tardar, o gioia bella,
vieni ove amore per goder t'appella,
finché non splende in ciel notturna face;
finché l'aria è ancor bruna, e il mondo tace.
Qui mormora il ruscel, qui scherza l'aura,
che col dolce sussurro il cor ristaura,
qui ridono i fioretti e l'erba è fresca,
ai piaceri d'amor qui tutto adesca.
Vieni, ben mio, tra queste piante ascose.
Vieni! vieni! Ti vo' la fronte incoronar di rose!
(Si nasconde dietro gli alberi dal lato opposto a
quello di Figaro.)

FIGARO (fra sé)
Perfida! e in quella forma
meco menti? Non so s'io veglio o dormo.

CHERUBINO (Entra cantarellando.)
La la la.

CONTESSA (fra sé)
Il piccolo paggio!

CHERUBINO.[CONTESSA]
Io sento gente: entriamo
ove entrò Barbarina.
(scorgendo la Contessa)
Oh, vedo qui una donna!

CONTESSA.[CHERUBINO]
Ahi, me meschina!

CHERUBINO.[CONTESSA]
M'inganno! A quel cappello
che nell'ombra vegg'io parmi Susanna.

CONTESSA.[CHERUBINO]
E se il Conte ora vien? Sorte tiranna!

N° 28: Finale

CHERUBINO.[CONTESSA]
Pian pianin, le andrò più presso,
tempo perso non sarà.

CONTESSA.[CHERUBINO]
Ah, se il Conte arriva adesso
qualche imbroglio accaderà!

CHERUBINO.[CONTESSA]
Susannetta! Non risponde,
colla mano il volto asconde,
or la burlo in verità.

CONTESSA.[CHERUBINO] (cercando di andarsene)
Arditello, sfacciatello,
ite presto via di qua, ecc.

CHERUBINO.[CONTESSA]
Smorfiosa, maliziosa,
io già so perché sei qua, ecc.

CONTE (da lontano)
Ecco qui la mia Susanna!

SUSANNA, FIGARO
Ecco qui l'uccellatore!

CHERUBINO.[CONTESSA]
Non far meco la tiranna!

SUSANNA, CONTE, FIGARO
Ah! Nel sen mi batte il core!

CONTESSA.[CHERUBINO]
Via partite, o chiamo gente!

SUSANNA, CONTE, FIGARO
Un altr'uom con lei si sta;

CHERUBINO.[CONTESSA]
Dammi un bacio, o non fai niente;

SUSANNA, CONTE, FIGARO
Alla voce, è quegli il paggio.

CONTESSA.[CHERUBINO]
Anche un bacio! Che coraggio!

CHERUBINO.[CONTESSA]
E perché far io non posso
quel che il Conte ognor farà?

SUSANNA, CONTESSA, CONTE, FIGARO
Temerario!

CHERUBINO.[CONTESSA]
Oh ve' che smorfie!
Sai chi'io fui dietro il sofà.

SUSANNA, CONTESSA, CONTE, FIGARO
Se il ribaldo ancor sta saldo,
la faccenda guasterà.

CHERUBINO.[CONTESSA] (le vuol dare un bacio)
Prendi intanto!
(Il Conte è scivolato fra lui e la Contessa, e riceve lui
il bacio.)

CONTESSA.[CHERUBINO] poi CHERUBINO
O Cielo! Il Conte!
(Cherubino fugge e si nasconde nel padiglione a
sinistra.)

FIGARO
Vo' veder cosa fan là.
(Il Conte dà uno schiaffo che riceve Figaro invece.)

CONTE
Perché voi non ripetete
ricevete questo qua!

FIGARO, CONTESSA, CONTE, SUSANNA
Ah! Ci ho/ha fatto un bel guadagno
colla mia curiosità/sua temerità, ecc.
(Si allontanano Figaro e Susanna.)

CONTE.[CONTESSA]
Partito è alfin l'audace,
accostati, ben mio!

CONTESSA.[CONTE]
Giacché così vi piace,
eccomi qui, signor.

FIGARO
Che compiacente femmina!
Che sposa di buon cor!

CONTE.[CONTESSA]
Porgimi la manina!

CONTESSA.[CONTE]
Io ve la do.

CONTE.[CONTESSA]
Carina!

FIGARO
Carina?

CONTE.[CONTESSA]
Che dita tenerelle!
Che delicata pelle!
Mi pizzica, mi stuzzica,
m'empie d'un nuovo ardor! ecc.

SUSANNA, CONTESSA, FIGARO
La cieca prevenzione
delude la ragione,
inganna i sensi ognor, ecc.

CONTE.[CONTESSA]
Oltre la dote, oh cara!
ricevi ancor un brillante
che a te porge un amante
in pegno del suo amor.
(Le dà un anello.)

CONTESSA.[CONTE]
Tutto Susanna piglia
dal suo benefattor.

SUSANNA, CONTE, FIGARO
Va tutto a maraviglia,
ma il meglio manca ancor.

CONTESSA.[CONTE]
Signor, d'accese fiaccole
io veggio il balenar.

CONTE.[CONTESSA]
Entriam, mia bella Venere,
andiamoci a celar, ecc.

SUSANNA, FIGARO
Mariti scimuniti,
venite ad imparar.

CONTESSA.[CONTE]
Al buio, signor mio?

CONTE.[CONTESSA]
È quello che vogl'io:
tu sai che là per leggere,
io non desio d'entrar.

FIGARO
La perfida lo seguita,
è vano il dubitar.

SUSANNA, CONTESSA
I furbi sono in trappola,
comincia ben l'affar.

CONTE
Chi passa?

FIGARO.[CONTE]
Passa gente!

CONTESSA.[FIGARO]
È Figaro! Men vo!

CONTE.[FIGARO]
Andate, andate! Io poi verrò.
(Si nasconde dietro gli alberi. La Contessa entra nel
padiglione a destra.)

FIGARO.[CONTE]
Tutto è tranquillo e placido,
entrò la bella Venere:
col vago Marte prendere,
nuovo Vulcan del secolo,
in rete li potrò.

SUSANNA.[FIGARO] (imitando la voce della Contessa)
Ehi. Figaro! Tacete!

FIGARO.[SUSANNA]
Oh, questa è la Contessa.
A tempo qui giungete,
vedrete là voi stessa
il Conte e la mia sposa.
Di propria man la cosa
toccar io vi farò.

SUSANNA.[FIGARO] (dimenticando di cangiare la voce)
Parlate un po' più basso:
di qua non muovo il passo,
ma vendicar mi vo'.

FIGARO (a parte)
Susanna!
(forte)
Vendicarsi?

SUSANNA.[FIGARO]
Sì.

FIGARO.[SUSANNA]
Come potria farsi?
La volpe vuol sorprendermi,
e secondarla vo'. ecc.

SUSANNA.[FIGARO]
L'iniquo io vo' sorprendere,
poi so quel che farò, ecc.

FIGARO.[SUSANNA] (con finta premura)
Ah, se Madama il vuole!

SUSANNA.[FIGARO]
Su via, manco parole!

FIGARO.[SUSANNA]
Ah, Madama!

SUSANNA.[FIGARO]
Su via, manco parole!

FIGARO.[SUSANNA]
Eccomi a vostri piedi,
ho pieno il cor di foco.
Esaminate il loco,
pensate al traditor!

SUSANNA.[FIGARO]
Come la man mi pizzica!

FIGARO.[SUSANNA]
Come il polmon mi si altera!

SUSANNA.[FIGARO]
Che smania! Che furor! ecc.

FIGARO.[SUSANNA]
Che smania! Che calor! ecc.

SUSANNA.[FIGARO]
E senz'alcun affetto?

FIGARO.[SUSANNA]
Suppliscavi il rispetto.
Non perdiam tempo invano:
datemi un po' la mano...

SUSANNA.[FIGARO]
(dandogli uno schiaffo)
Servitevi, signor.

FIGARO.[SUSANNA]
Che schiaffo!

SUSANNA.[FIGARO]
Che schiaffo!
E questo, e ancora questo, e questo,
e poi quest'altro.

FIGARO.[SUSANNA]
Non battter così presto!

SUSANNA.[FIGARO]
E questo, signor scaltro,
e questo, e poi quest'altro ancor.

FIGARO.[SUSANNA]
Oh schiaffi graziosissimi!
Oh, mio felice amore! ecc.

SUSANNA.[FIGARO]
Impara, impara, o perfido,
a fare il seduttor, ecc.

FIGARO.[SUSANNA]
Pace, pace, mio dolce tesoro:
io conobbi la voce che adoro,
e che impressa ognor serbo nel cor.

SUSANNA.[FIGARO]
La mia voce?

FIGARO.[SUSANNA]
La voce che adoro.

SUSANNA, FIGARO
Pace, pace, mio dolce tesoro!
Pace, pace, mio tenero amor.
(Rientra il Conte.)

CONTE
Non la trovo, e girai tutto il bosco.

SUSANNA, FIGARO
Questi è il Conte
alla voce il conosco.

CONTE.[SUSANNA]
Ehi, Susanna! Sei sorda, sei muta?

SUSANNA
Bella, bella! Non l'ha conosciuta!

FIGARO.[SUSANNA]
Chi?

SUSANNA.[FIGARO]
Madama.

FIGARO.[SUSANNA]
Madama?

SUSANNA.[FIGARO]
Madama!

SUSANNA, FIGARO
La commedia, idol mio, terminiamo,
consoliamo il bizzarro amator, ecc.
(Figaro s'inginocchia ai piedi di Susanna.)

FIGARO.[SUSANNA]
Sì, Madama, voi siete il ben mio.

CONTE.[FIGARO]
La mia sposa?
Ah, senz'arme son io!

FIGARO.[SUSANNA]
Un ristoro al mio cor concedete?

SUSANNA.[FIGARO]
Io son qui, fate quel che volete.

CONTE.[SUSANNA,FIGARO]
Ah, ribaldi, ribaldi!

SUSANNA, FIGARO
Ah, corriamo, corriamo mio bene
e le pene compensi il piacer.
(Vanno al padiglione a sinistra. Figaro è arrestato
dal Conte.)

CONTE
Gente, gente, all'armi, all'armi!

FIGARO (con finto spavento)
Il padrone!

CONTE
Gente, gente, aiuto, aiuto!
(Entrano Antonio, Basilio, Bartolo e Curzio.)

FIGARO
Son perduto!

BASILIO, CURZIO, ANTONIO, BARTOLO
Cos'avvenne? Cos'avvenne?

CONTE.[BASILIO,CURZIO,ANTONIO,BARTOLO]
Il scellerato
m'ha tradito, m'ha infamato,
e con chi state a veder.

BASILIO, CURZIO, ANTONIO, BARTOLO
Son stordito, sbalordito,
non mi par che ciò sia ver!

FIGARO.[CONTE]
Son storditi, sbalorditi,
oh che scena, che piacer!
(Dal padiglione a sinistra escono in rapida
successione Cherubino, Barbarina, Marcellina e Susanna.)

CONTE
Invan resistete,
uscite, Madama;
il premio ora avrete
di vostra onestà.
...Il paggio!

ANTONIO
Mia figlia!

FIGARO
Mia madre!

BASILIO, CURZIO, ANTONIO, BARTOLO
Madama!

CONTE
Scoperta è la trama,
la per fida è qua!

SUSANNA.[CONTE] (inginocchiandosi)
Perdono, perdono!

CONTE
No, no! Non sperarlo!

FIGARO.[CONTE]  (inginocchiandosi)
Perdono, perdono!

CONTE
No, no, non vo' darlo!

TUTTI SALVO IL CONTE
(inginocchiandosi)
Perdono! ecc.

CONTE
No!
(La Contessa esce dal padiglione a destra.)

CONTESSA.[CONTE]
Almeno io per loro perdono otterrò.

BASILIO, CURZIO, CONTE, ANTONIO, BARTOLO
Oh cielo! Che veggio!
Deliro! Vaneggio!
Che creder non so.

CONTE.[CONTESSA]  (inginocchiandosi)
Contessa perdono! Perdono, perdono!

CONTESSA.[CONTE]
Più docile sono,
e dico di sì.

TUTTI
Ah! Tutti contenti
saremo così.
Questo giorno di tormenti,
di capricci e di follia,
in contenti e in allegria
solo amor può terminar.
Sposi, amici, al ballo, al gioco,
alle mine date foco!
Ed al suon di lieta marcia
corriam tutti a festeggiar, ecc.

FINI
