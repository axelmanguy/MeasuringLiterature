
Rigoletto
by Giuseppe Verdi

Personaggio

Il Duca di Mantova, Tenore
Rigoletto, buffone di Corte, Baritono
Gilda, figlia di Rigoletto, Soprano
Sparafucile, bravo, basso
Maddalena, sua sorella, contralto
Giovanna, custode di Gilda,mezzosoprano
Il Conte di Monterone, baritono
Marullo, cavaliere, baritono
Matteo Borsa, cortigiano, tenore
Il Conte di Ceprano, basso
La Contessa, sua sposa, Mezzosoprano
Usciere di Corte, Basso
Paggio della Duchessa, Mezzosoprano
Cavalieri, Dame, Paggi, Alabardieri.

###############
# NODES NAMES #
###############
DUCA
BORSA


*Prelude*

ATTO PRIMO

*Scena prima*

/Mantova. Sala magnifica nel palazzo ducale
(Porte nel fondo mettono ad altre sale, pure
splendidamente illuminate; folla di cavalieri e dame in
gran costume nel fondo delle sale; paggi che vanno e
vengono. La festa è nel suo pieno. Musica interna da
lontano. Il Duca e Borsa vengono da una porta del
fondo.)/

DUCA[BORSA]
Della mia bella incognita borghese
toccare il fin dell’avventura voglio.

BORSA[DUCA]
Di quella giovin che vedete al tempio?

DUCA[BORSA]
Da tre mesi ogni festa.

BORSA[DUCA]
La sua dimora?

DUCA[BORSA]
In un remoto calle;
misterioso un uom v’entra ogni notte.

BORSA[DUCA]
E sa colei chi sia l’amante suo?

DUCA[BORSA]
Lo ignora.
/(Un gruppo di dame e cavalieri attraversano la sala.)/

BORSA[DUCA]
Quante beltà! Mirate.

DUCA[BORSA]
Le vince tutte di Cepran la sposa.

BORSA[DUCA]
Non v’oda il Conte, o Duca!

DUCA[BORSA]
A me che importa?

BORSA[DUCA]
Dirlo ad altra ei potria.

DUCA[BORSA]
Né sventura per me certo saria.
Questa o quella per me pari sono
a quant’altre d’intorno mi vedo;
del mio core l’impero non cedo
meglio ad una che ad altra beltà.
La costoro avvenenza è qual dono
di che il fato ne infiora la vita;
s’oggi questa mi torna gradita
forse un’altra doman lo sarà.
La costanza, tiranna del core,
detestiamo qual morbo crudele.

Sol chi vuole si serbi fedele;
non v’è amor se non v’è libertà.
De’ mariti il geloso furore,
degli amanti le smanie derido;
anco d’Argo i cent’occhi disfido
se mi punge una qualche beltà.
/(Entra il Conte di Ceprano che segue da lungi la sua/
/sposa servita da altro cavaliere; dame e signori che/
/entrano da varie parti.)/

DUCA [CONTESSA]
/(alla signora di Ceprano movendo ad incontrarla con/
/molta galanteria)/
Partite? Crudele!

CONTESSA [DUCA]
Seguire lo sposo m’è forza a Ceprano.

DUCA[CONTESSA]
Ma dee luminoso
in corte tal astro qual sole brillare.
Per voi qui ciascuno dovrà palpitare.
Per voi già possente la fiamma d’amore
inebria, conquide, distrugge il mio core.

CONTESSA[DUCA]
Calmatevi!

DUCA[CONTESSA]
La fiamma d’amore inebria, /ecc./

CONTESSA[DUCA]
Calmatevi!
/(Il Duca le dà il braccio ed esce con lei. Entra Rigoletto/
/che s’incontra nel signor di Ceprano, poi cortigiani.)/

RIGOLETTO[CEPRANO]
In testa che avete,
Signor di Ceprano?
/(Ceprano fa un gesto d’impazienza e segue il Duca./
/Rigoletto dice ai cortigiani:)/
Ei sbuffa, vedete?

BORSA, CORO[RIGOLETTO]
Che festa!

RIGOLETTO[BORSA,CORO]
Oh sì...

BORSA, CORO[RIGOLETTO]
Il Duca qui pur si diverte!

RIGOLETTO[BORSA,CORO]
Così non è sempre? che nuove scoperte!
Il giuoco ed il vino, le feste, la danza,
battaglie, conviti, ben tutto gli sta.
Or della Contessa l’assedio egli avanza,
e intanto il marito fremendo ne va.
/(Esce. Entra Marullo premuroso.)/

MARULLO[CORO]
Gran nuova! Gran nuova!

CORO[MARULLO]
Che avvenne? parlate!

MARULLO[CORO]
Stupir ne dovrete!

CORO, BORSA[MARULLO]
Narrate, narrate.

MARULLO[CORO]
Ah! ah! Rigoletto...

CORO, BORSA[MARULLO]
Ebben?

MARULLO[CORO, BORSA]
Caso enorme!

CORO, BORSA[MARULLO]
Perduto ha la gobba? non è più difforme?

MARULLO[CORO, BORSA]
Più strana è la cosa! Il pazzo possiede...

CORO, BORSA[MARULLO]
Infine?

MARULLO[CORO, BORSA]
Un’amante.

CORO, BORSA[MARULLO]
Un’amante! Chi il crede?

MARULLO[CORO,BORSA]
Il gobbo in Cupido or s’è trasformato.

CORO, BORSA[MARULLO]
Quel mostro? Cupido!...Cupido beato!
/(Ritorna il Duca seguito da Rigoletto, poi da Ceprano.)/

DUCA[RIGOLETTO] /(a Rigoletto)/
Ah, più di Ceprano importuno non v’è!
La cara sua sposa è un angiol per me!

RIGOLETTO[DUCA]
Rapitela.

DUCA[RIGOLETTO]
È detto; ma il farlo?

RIGOLETTO[DUCA]
Stasera.

DUCA[RIGOLETTO]
Non pensi tu al Conte?

RIGOLETTO[DUCA]
Non c’è la prigione?

DUCA[RIGOLETTO]
Ah, no.

RIGOLETTO[DUCA]
Ebben, s’esilia.

DUCA[RIGOLETTO]
Nemmeno, buffone.

RIGOLETTO[DUCA] /(indicando di farla tagliare)
Allora la testa...

CEPRANO[RIGOLETTO] /(fra sé)
Quell’anima nera!

DUCA[RIGOLETTO] /(battendo colla mano una spalla al Conte)/
Che di’, questa testa?

RIGOLETTO[DUCA]
È ben naturale.
Che fare di tal testa?...A cosa ella vale?

CEPRANO[RIGOLETTO] /(infuriato, brandendo la spada)
Marrano!

DUCA[CEPRANO] /(a Ceprano)
Fermate!

RIGOLETTO
Da rider mi fa.

MARULLO, CORO /(tra loro)
/In furia è montato!

DUCA[RIGOLETTO] /(a Rigoletto)
Buffone, vien qua.

BORSA, MARULLO, CORO
/In furia è montato!

DUCA[RIGOLETTO]
Ah, sempre tu spingi lo scherzo all’estremo.
Quell’ira che sfidi colpirti potrà.

CEPRANO /(ai cortigiani a parte)
/Vendetta del pazzo!

RIGOLETTO[DUCA]
Che coglier mi puote? Di loro non temo;
del Duca un protetto nessun toccherà.

CEPRANO[CORO]
Contr’esso un rancore
di noi chi non ha?
Vendetta!

BORSA, MARULLO, CORO[CEPRANO] /(a Ceprano)
Ma come?

CEPRANO[BORSA, MARULLO, CORO]
In armi chi ha core
doman sia da me.

BORSA, MARULLO, CORO[CEPRANO]
Sì.

CEPRANO[BORSA, MARULLO, CORO]
A notte.

BORSA, MARULLO, CORO[CEPRANO]
Sarà.

RIGOLETTO[DUCA]
Che coglier mi puote? /ecc./

DUCA[RIGOLETTO]
Ah, sempre tu spingi lo scherzo, /ecc./

BORSA, CEPRANO, MARULLO, CORO[RIGOLETTO,DUCA]
Vendetta del pazzo!
Contr’esso un rancore
pei tristi suoi modi
di noi chi non ha?
Sì, vendetta! /ecc./
Sì, vendetta!

DUCA, RIGOLETTO[BORSA, CEPRANO, MARULLO, CORO]
Tutto è gioia, tutto è festa!
/(La folla de’ danzatori invade la scena.)/

TUTTI
Tutto è gioia, tutto è festa!
Tutto invitaci a goder!
Oh, guardate, non par questa
or la reggia del piacer?
/(Entra il Conte di Monterone.)/

MONTERONE[DUCA]
Ch’io gli parli.

DUCA[MONTERONE]
No.

MONTERONE[DUCA] /(avanzando)
Il voglio.

BORSA, RIGOLETTO, MARULLO, CEPRANO, CORO
Monterone!

MONTERONE[DUCA]
/(fissando il Duca, con nobile orgoglio)
Sì, Monteron. La voce mia qual tuono
vi scuoterà dovunque...

RIGOLETTO[DUCA]
/(al Duca, contraffacendo la voce di Monterone)/
Ch’io gli parli.
/(Si avanza con ridicola gravità.)/

RIGOLETTO[MONTERONE]
Voi congiuraste contro noi, signore,
e noi, clementi invero, perdonammo.
Qual vi piglia or delirio a tutte l’ore
di vostra figlia a reclamar l’onore?

MONTERONE[RIGOLETTO]
/(guardando Rigoletto con ira sprezzante)/
Novello insulto!

MONTERONE[DUCA]/(al Duca)/
Ah sì, a turbare
sarò vostr’orgie; verrò a gridare
fino a che vegga restarsi inulto
di mia famiglia l’atroce insulto;
e se al carnefice pur mi darete,
spettro terribile mi rivedrete,
portante in mano il teschio mio,
vendetta chiedere al mondo e a Dio.

DUCA[MONTERONE]
Non più, arrestatelo.

RIGOLETTO
È matto.

CORO
Quai detti!

MONTERONE[DUCA,RIGOLETTO] /(al Duca e Rigoletto)/
Oh, siate entrambi voi maledetti!

BORSA, MARULLO, CEPRANO, CORO
Ah!

MONTERONE[DUCA]
Slanciare il cane a leon morente
è vile, o Duca.

MONTERONE[RIGOLETTO]
/(a Rigoletto)/
E tu, serpente,
tu che d’un padre ridi al dolore,
sii maledetto!

RIGOLETTO /(da sé, colpito)/
Che sento! orrore!

CORO[MONTERONE] /(meno Rigoletto)/
/(a Monterone)/
O tu che la festa audace hai turbato
da un genio d’inferno qui fosti guidato;
è vano ogni detto, di qua t’allontana,
va, trema, o vegliardo, dell’ira sovrana, /ecc./

RIGOLETTO
Orrore!
Che orrore! /ecc./

MONTERONE[DUCA,RIGOLETTO]
Sii maledetto! E tu serpente! /ecc./

TUTTI /(meno Rigoletto)/
Tu l’hai provocata, più speme von v’è,
un’ora fatale fu questa per te.
/(Monterone parte fra due alabardieri; tutti gli altri/
/seguono il Duca in altra stanza.)/

*Scena 2*

/L’estremità d’una via cieca
(A sinistra, una casa di discreta apparenza con una
piccola corte circondata da mura. Nella corte un
grosso ed alto albero ed un sedile di marmo; nel muro,
una porta che mette alla strada; sopra il muro, un
terrazzo sostenuto da arcate. La porta del primo piano
dà sul detto terrazzo, a cui si ascende per una scala di
fronte. A destra della via è il muro altissimo del
giardino e un fianco del palazzo di Ceprano. È notte.
Entra Rigoletto chiuso nel suo mantello; Sparafucile lo
segue, portando sotto il mantello una lunga spada.)/

RIGOLETTO /(da sé)/
Quel vecchio maledivami!

SPARAFUCILE[RIGOLETTO]
Signor?...

RIGOLETTO[SPARAFUCILE]
Va, non ho niente.

SPARAFUCILE[RIGOLETTO]
Né il chiesi: a voi presente
un uom di spada sta.

RIGOLETTO[SPARAFUCILE]
Un ladro?

SPARAFUCILE[RIGOLETTO]
Un uom che libera
per poco da un rivale,
e voi ne avete.

RIGOLETTO[SPARAFUCILE]
Quale?

SPARAFUCILE[RIGOLETTO]
La vostra donna è là.

RIGOLETTO[SPARAFUCILE] /(da sé)
/Che sento!
/(a Sparafucile)
E quanto spendere
per un signor dovrei?

SPARAFUCILE[RIGOLETTO]
Prezzo maggior vorrei.

RIGOLETTO[SPARAFUCILE]
Com’usasi pagar?

SPARAFUCILE[RIGOLETTO]
Una metà s’anticipa, il resto si dà poi.

RIGOLETTO[SPARAFUCILE] /(da sé)
/Demonio!
/(a Sparafucile)
E come puoi
tanto securo oprar?

SPARAFUCILE[RIGOLETTO]
Soglio in cittade uccidere,
oppure nel mio tetto.
L’uomo di sera aspetto;
una stoccata e muor.

RIGOLETTO /(da sé)
/Demonio!

RIGOLETTO[SPARAFUCILE]
/E come in casa?

SPARAFUCILE[RIGOLETTO]
È facile.
M’aiuta mia sorella.
Per le vie danza...è bella...
Chi voglio attira, e allor...

RIGOLETTO[SPARAFUCILE]
Comprendo.

SPARAFUCILE[RIGOLETTO]
Senza strepito...

RIGOLETTO[SPARAFUCILE]
Comprendo.

SPARAFUCILE[RIGOLETTO]
È questo il mio strumento.
/(Mostra la spada.)/
Vi serve?

RIGOLETTO[SPARAFUCILE]
No...al momento.

SPARAFUCILE[RIGOLETTO]
Peggio per voi.

RIGOLETTO[SPARAFUCILE]
Chi sa?

SPARAFUCILE[RIGOLETTO]
Sparafucil mi nomino.

RIGOLETTO[SPARAFUCILE]
Straniero?

SPARAFUCILE[RIGOLETTO]
/Borgognone.

RIGOLETTO[SPARAFUCILE]
E dove all’occasione?

SPARAFUCILE[RIGOLETTO]
Qui sempre a sera.

RIGOLETTO[SPARAFUCILE]
Va.

SPARAFUCILE[RIGOLETTO]
Sparafucil, Sparafucil.
/(Sparafucile parte.)/

RIGOLETTO[SPARAFUCILE] /(guarda dietro a Sparafucile)/
Va, va, va, va.
Pari siamo!...io la lingua,
egli ha il pugnale.
L’uomo son io che ride,
ei quel che spegne!
Quel vecchio maledivami...
O uomini! o natura!
Vil scellerato mi faceste voi!
O rabbia! esser difforme, esser buffone!
Non dover, non poter altro che ridere!
Il retaggio d’ogni uom m’è tolto, il pianto.

Questo padrone mio,
giovin, giocondo, sì possente, bello,
sonnecchiando mi dice:
Fa ch’io rida, buffone!
Forzarmi deggio e farlo! Oh dannazione!
Odio a voi, cortigiani schernitori!
Quanta in mordervi ho gioia!
Se iniquo son, per cagion vostra è solo.
Ma in altr’uomo qui mi cangio!...
Quel vecchio maledivami!...Tal pensiero
perché conturba ognor la mente mia?
Mi coglierà sventura?
Ah no, è follia!
/(Apre con chiave ed entra nel cortile. Gilda esce dalla/
/casa e si getta nelle sue braccia.)/
Figlia!

GILDA[RIGOLETTO]
Mio padre!

RIGOLETTO[GILDA]
A te d’appresso
trova sol gioia il core oppresso.

GILDA[RIGOLETTO]
Oh, quanto amore, padre mio!

RIGOLETTO[GILDA]
Mia vita sei!
Senza te in terra qual bene avrei?
Ah, figlia mia!

GILDA[RIGOLETTO]
Voi sospirate! che v’ange tanto?
Lo dite a questa povera figlia.
Se v’ha mistero, per lei sia franto:
ch’ella conosca la sua famiglia.

RIGOLETTO[GILDA]
Tu non ne hai.

GILDA[RIGOLETTO]
Qual nome avete?

RIGOLETTO[GILDA]
A te che importa?

GILDA[RIGOLETTO]
Se non volete
di voi parlarmi...

RIGOLETTO[GILDA] /(interrompendola)/
Non uscir mai.

GILDA[RIGOLETTO]
Non vo che al tempio.

RIGOLETTO[GILDA]
Oh, ben tu fai.

GILDA[RIGOLETTO]
Se non di voi, almen chi sia
fate ch’io sappia la madre mia.

RIGOLETTO[GILDA]
Deh, non parlare al misero
del suo perduto bene.

Ella sentia, quell’angelo,
pietà delle mie pene.
Solo, difforme, povero,
per compassion mi amò.
Morìa...le zolle coprano
lievi quel capo amato.
Sola or tu resti al misero...
O Dio, sii ringraziato!

GILDA[RIGOLETTO] /(singhiozzando)
Oh quanto dolor! che spremere
sì amaro pianto può?
Padre, non più, calmatevi...
Mi lacera tal vista.

RIGOLETTO[GILDA]
Tu sola resti al misero, /ecc./

GILDA[RIGOLETTO]
Il nome vostro ditemi,
il duol che sì v’attrista.

RIGOLETTO[GILDA]
A che nomarmi? è inutile!
Padre ti sono, e basti.
Me forse al mondo temono,
d’alcuno ho forse gli asti.
Altri mi maledicono...

GILDA[RIGOLETTO]
Patria, parenti, amici
voi dunque non avete?

RIGOLETTO[GILDA]
Patria! parenti! amici!
Culto, famiglia, la patria,
il mio universo è in te!

GILDA[RIGOLETTO]
Ah, se può lieto rendervi,
gioia è la vita a me!

RIGOLETTO[GILDA]
Culto, famiglia, /ecc./

GILDA[RIGOLETTO]
Già da tre lune son qui venuta
né la cittade ho ancor veduta;
se il concedete, farlo or potrei...

RIGOLETTO[GILDA]
Mai! mai! Uscita, dimmi, unqua sei?

GILDA[RIGOLETTO]
No.

RIGOLETTO[GILDA]
Guai!

GILDA /(da sé)
/Ah! Che dissi!

RIGOLETTO[GILDA]
Ben te ne guarda!
/(da sé)/
Potrien seguirla, rapirla ancora!
Qui d’un buffone si disonora
la figlia e se ne ride...Orror!

RIGOLETTO[GIOVANNA]
/(forte)/
Olà?
/(Giovanna esce dalla casa.)/

GIOVANNA[RIGOLETTO]
Signor?

RIGOLETTO[GIOVANNA]
Venendo mi vede alcuno?
Bada, di’ il vero.

GIOVANNA[RIGOLETTO]
Oh, no, nessuno.

RIGOLETTO[GIOVANNA]
Sta ben. La porta che dà al bastione
è sempre chiusa?

GIOVANNA[RIGOLETTO]
Ognor si sta.

RIGOLETTO[GIOVANNA]
Bada, di’ il ver.
Ah, veglia, o donna, questo fiore
che a te puro confidai;
veglia, attenta, e non fia mai
che s’offuschi il suo candor.
Tu dei venti dal furore
ch’altri fiori hanno piegato,
lo difendi, e immacolato
lo ridona al genitor.

GILDA[RIGOLETTO]
Quanto affetto! quali cure!
Che temete, padre mio?

Lassù in cielo presso Dio
veglia un angiol protettor.
Da noi stoglie le sventure
di mia madre il priego santo;
non fia mai disvelto o franto
questo a voi diletto fior.
/(Il Duca in costume borghese viene dalla strada.)/

RIGOLETTO[GIOVANNA]
Ah, veglia, o donna, questo fiore
che a te puro confi...
Alcun v’è fuori!
/(Apre la porta della corte e, mentre esce a guardar/
/sulla strada, il Duca guizza furtivo nella corte e si/
/nasconde dietro l’albero; gettando a Giovanna una/
/borsa la fa tacere.)/

GILDA[RIGOLETTO]
Cielo!
Sempre novel sospetto!

RIGOLETTO[GIOVANNA] /(a Giovanna tornando)/
Alla chiesa vi seguiva mai nessuno?

GIOVANNA[RIGOLETTO]
Mai.

DUCA /(da sé)
/Rigoletto!

RIGOLETTO[GIOVANNA]
Se talor qui picchian,
guardatevi d’aprire...

GIOVANNA[RIGOLETTO]
Nemmeno al Duca?

RIGOLETTO[GIOVANNA]
Non che ad altri a lui.
Mia figlia, addio.

DUCA /(da sé)
/Sua figlia!

GILDA[RIGOLETTO]
Addio, mio padre.

RIGOLETTO[GILDA]
Ah! veglia, o donna, /ecc./
Figlia, addio!

GILDA[RIGOLETTO]
Oh, quanto affetto! /ecc./
Mio padre, addio!
/(S’abbracciano e Rigoletto parte chiudendosi dietro la/
/porta. Gilda, Giovanna e il Duca restano nella corte.)/

GILDA[GIOVANNA]
Giovanna, ho dei rimorsi...

GIOVANNA[GILDA]
E perché mai?

GILDA[GIOVANNA]
Tacqui che un giovin
ne seguiva al tempio.

GIOVANNA[GILDA]
Perché ciò dirgli? L’odiate dunque
cotesto giovin, voi?

GILDA[GIOVANNA]
No, no, ché troppo è bello
e spira amore.

GIOVANNA[GILDA]
E magnanimo sembra e gran signore.

GILDA[GIOVANNA]
Signor né principe io lo vorrei;
sento che povero più l’amerei.
Sognando o vigile sempre lo chiamo,
e l’alma in estasi gli dice: t’a...

DUCA[GILDA]
/(esce improvviso, fa cenno a Giovanna d’andarsene, e/
/inginocchiandosi ai piedi di Gilda termina la frase)/
T’amo!
T’amo; ripetilo sì caro accento:
un puro schiudimi ciel di contento!

GILDA[DUCA]
Giovanna? Ahi, misera! Non v’è più alcuno
che qui rispondami! Oh Dio! nessuno?

DUCA[GILDA]
Son io coll’anima che ti rispondo.
Ah, due che s’amano son tutto un mondo!

GILDA[DUCA]
Chi mai, chi giungere vi fece a me?

DUCA[GILDA]
Se angelo o demone, che importa a te?
Io t’amo.

GILDA[DUCA]
Uscitene.

DUCA[GILDA]
Uscire!...adesso!...
Ora che accendene un fuoco istesso!
Ah, inseparabile d’amore il dio
stringeva, o vergine, tuo fato al mio!
È il sol dell’anima, la vita è amore,
sua voce è il palpito del nostro core.
E fama e gloria, potenza e trono,
umane, fragili qui cose sono,
una pur avvene sola, divina:
è amor che agl’angeli più ne avvicina!
Adunque amiamoci, donna celeste;
d’invidia agli uomini sarò per te.

GILDA[DUCA] /(da sé)/
Ah, de’ miei vergini sogni son queste
le voci tenere sì care a me! /ecc./

DUCA[GILDA]
Amiamoci,
d’invidia agl’uomini sarò per te, /ecc./
Che m’ami, deh, ripetimi.

GILDA[DUCA]
L’udiste.

DUCA[GILDA]
Oh, me felice!

GILDA[DUCA]
Il nome vostro ditemi...
Saperlo a me non lice?
/(Ceprano e Borsa compariscono sulla strada.)/

CEPRANO[BORSA] /(a Borsa)
/Il loco è qui.

DUCA /(pensando)
/Mi nomino...

BORSA[CEPRANO] /(a Ceprano)/
Sta ben.
/(Ceprano e Borsa partono.)/

DUCA[GILDA]
Gualtier Maldè.
Studente sono, e povero...

GIOVANNA /(tornando spaventata)
/Rumor di passi è fuori!

GILDA[DUCA]
Forse mio padre...

DUCA /(da sé)/
Ah, cogliere potessi il traditore
che sì mi sturba!

GILDA[GIOVANNA]
Adducilo
di qua al bastione...or ite...

DUCA[GILDA]
Di’, m’amerai tu?

GILDA[DUCA]
E voi?

DUCA[GILDA]
L’intera vita...poi...

GILDA[DUCA]
Non più, non più...partite.

TUTT’E DUE
Addio! speranza ed anima
sol tu sarai per me.
Addio! vivrà immutabile
l’affetto mio per te.
Addio, /ecc./
/(Il Duca esce scortato da Giovanna. Gilda resta/
/fissando la porta ond’è partito.)/

GILDA /(sola)/
Gualtier Maldè...nome di lui sì amato,
ti scolpisci nel core innamorato!
Caro nome che il mio cor
festi primo palpitar,
le delizie dell’amor
mi dêi sempre rammentar!
Col pensier il mio desir
a te sempre volerà,
e fin l’ultimo mio sospir,
caro nome, tuo sarà.
Col pensier, /ecc./
/(Sale al terrazzo con una lanterna.)/
Gualtier Maldè!

/(Marullo, Ceprano, Borsa, cortigiani, armati e/
/mascherati, vengono dalla via. Gilda entra tosto in/
/casa.)/
Caro nome, /ecc./

BORSA[CORO]
È là.

CEPRANO[CORO]
Miratela.

CORO
Oh quanto è bella!

MARULLO[CORO]
Par fata od angiol.

CORO
L’amante è quella
di Rigoletto.
Oh, quanto è bella!
/(Rigoletto, concentrato, entra.)/

RIGOLETTO /(da sé)
/Riedo!...perché?

BORSA
Silenzio. All’opra...badate a me.

RIGOLETTO /(da sé)/
Ah, da quel vecchio fui maledetto!
/(urta in Borsa)/
Chi va là?

BORSA[CORO] /(ai compagni)
/Tacete...c’è Rigoletto.

CEPRANO[BORSA]
Vittoria doppia! l’uccideremo.

BORSA[CEPRANO]
No, ché domani più rideremo.

MARULLO
Or tutto aggiusto...

RIGOLETTO[MARULLO]
Chi parla qua?

MARULLO[RIGOLETTO]
Ehi, Rigoletto?...Di’?

RIGOLETTO[MARULLO]
Chi va là?

MARULLO[RIGOLETTO]
Eh, non mangiarci!...Son...

RIGOLETTO[MARULLO]
Chi?

MARULLO[RIGOLETTO]
Marullo.

RIGOLETTO[MARULLO]
In tanto buio lo sguardo è nullo.

MARULLO[RIGOLETTO]
Qui ne condusse ridevol cosa...
Torre a Ceprano vogliam la sposa.

RIGOLETTO /(da sé)
/Ahimè! respiro!
/(a Marullo)
/Ma come entrare?

MARULLO[CEPRANO] /(a Ceprano)/
La vostra chiave!

MARULLO[RIGOLETTO] 
/(a Rigoletto)/
Non dubitare.
Non dee mancarci lo stratagemma...

MARULLO[CEPRANO] 
/(Gli dà la chiave avuta da Ceprano.)/
Ecco la chiave.

RIGOLETTO[MARULLO] /(palpando)/
Sento il suo stemma.
/(da sé)/
Ah, terror vano fu dunque il mio!
/(a Marullo)/
N’è là il palazzo. Con voi son io.

MARULLO[RIGOLETTO]
Siam mascherati...

RIGOLETTO[MARULLO]
Ch’io pur mi mascheri;
a me una larva.

MARULLO[RIGOLETTO]
Sì, pronta è già.

/(Gli mette una maschera e nello stesso tempo lo benda
con un fazzoletto, e lo pone a reggere una scala, che
hanno appostata al terrazzo.)/
Terrai la scala.

RIGOLETTO[MARULLO]
Fitta è la tenebra.

MARULLO[RIGOLETTO]
La benda cieco e sordo il fa.

CORO
Zitti, zitti, moviamo a vendetta;
ne sia colto or che meno l’aspetta.
Derisore sì audace e costante
a sua volta schernito sarà!
Cheti, cheti, rubiamgli l’amante
e la Corte doman riderà.
Cheti, cheti, /ecc./
Derisore sì audace, /ecc./
Zitti, zitti, zitti, zitti,
cheti, cheti, cheti, cheti,
attenti all’opra, all’opra.
/(Alcuni salgono al terrazzo, rompono la porta del primo/
/piano, scendono, aprono ad altri che entrano dalla/
/strada e riescono trascinando Gilda, la quale ha la/
/bocca chiusa da un fazzoletto; nel traversare la scena/
/ella perde una sciarpa.)/

GILDA[RIGOLETTO] /(da lontano)
/Soccorso, padre mio!

CORO /(da lontano)
/Vittoria!

GILDA[RIGOLETTO] /(più lontano)
/Aita!

RIGOLETTO[GILDA]
Non han finito ancor!...qual derisione!
/(Si tocca gli occhi.)/
Sono bendato!
Gilda!...Gilda!
/(Si strappa impetuosamente la benda e la maschera, ed/
/al chiarore d’una lanterna scordata riconosce la/
/sciarpa, vede la porta aperta: entra, ne trae Giovanna/
/spaventata; la fissa con istupore, si strappa i capelli/
/senza poter gridare; finalmente, dopo molti sforzi,/
/esclama:)/
Ah! la maledizione!
/(Sviene.)/

##################
#  ATTO SECONDO  #
##################

/Salotto nel palazzo ducale/
/(Vi sono due porte laterali, una maggiore nel fondo che/
/si chiude. Ai suoi lati pendono i ritratti, in tutta figura,/
/a sinistra del Duca, a destra della sua sposa. V’ha un/
/seggiolone presso una tavola coperta di velluto e altri/
/mobili.)/

DUCA /(entrando, agitato)/
Ella mi fu rapita!
E quando, o ciel?...ne’ brevi
istanti, prima che il mio presagio interno
sull’orma corsa ancora mi spingesse!

Schiuso era l’uscio! E la magion deserta!
E dove ora sarà quell’angiol caro?
Colei che prima potè in questo core
destar la fiamma di costanti affetti?
Colei sì pura, al cui modesto sguardo
quasi spinto a virtù talor mi credo!
Ella mi fu rapita!
E chi l’ardiva?...ma ne avrò vendetta.
Lo chiede il pianto della mia diletta.
Parmi veder le lagrime
scorrenti da quel ciglio,
quando fra il dubbio e l’ansia
del subito periglio,
dell’amor nostro memore
il suo Gualtier chiamò.
Ned ei potea soccorrerti,
cara fanciulla amata;
ei che vorria coll’anima
farti quaggiù beata;
ei che le sfere agli angeli
per te non invidiò.
Ei che le sfere, /ecc./
/(Marullo, Ceprano, Borsa ed altri cortigiani entrano dal/
/mezzo.)/

BORSA, MARULLO, CEPRANO, CORO[DUCA]
Duca, Duca!

DUCA[BORSA, MARULLO, CEPRANO, CORO]
Ebben?

BORSA, MARULLO, CEPRANO, CORO[DUCA]
L’amante
fu rapita a Rigoletto.

DUCA[BORSA, MARULLO, CEPRANO, CORO]
Ah! Ah! dite, come fu?

BORSA, MARULLO, CEPRANO, CORO[DUCA]
Scorrendo uniti remota via,
brev’ora dopo caduto il dì,
come previsto ben s’era in pria,
rara beltà ci si scoprì.
Era l’amante di Rigoletto,
che vista appena si dileguò.
Già di rapirla s’avea il progetto,
quando il buffone ver noi spuntò;
che di Ceprano noi la contessa
rapir volessimo, stolto, credè;
la scala, quindi, all’uopo messa,
bendato ei stesso ferma tenè.
La scala, quindi, /ecc.
/Salimmo, e rapidi la giovinetta
a noi riusciva quindi asportar.

DUCA /(da sé)
/Cielo!

BORSA, MARULLO, CEPRANO, CORO[DUCA]
Quand’ei s’accorse della vendetta
restò scornato ad imprecar.

DUCA /(da sé)/
È dessa, la mia diletta!

DUCA[BORSA, MARULLO, CEPRANO, CORO]
Ma dove or trovasi la poveretta?

BORSA, MARULLO, CEPRANO, CORO[DUCA]
Fu da noi stessi addotta or qui.

DUCA /(da sé)/
Ah, tutto il ciel non mi rapì!
/(Esce rapidamente. Rigoletto entra cantarellando con/
/represso dolore.)/

MARULLO
Povero Rigoletto!

RIGOLETTO
La rà, la rà, la rà, /ecc./

CORO
Ei vien...Silenzio.

RIGOLETTO
La rà, la rà, la rà, la rà, /ecc./

BORSA, MARULLO, CEPRANO, CORO[RIGOLETTO]
Oh, buon giorno, Rigoletto.

RIGOLETTO /(da sé)
/Han tutti fatto il colpo!

CEPRANO[RIGOLETTO]
Ch’hai di nuovo, buffon?

RIGOLETTO[CEPRANO]
Ch’hai di nuovo, buffon?
Che dell’usato
più noioso voi siete.

BORSA, MARULLO, CEPRANO, CORO[RIGOLETTO]
Ah! ah! ah!

RIGOLETTO
La rà, la rà, la rà, /ecc./
/(spiando inquieto dovunque, da sé)/
Ove l’avran nascosta?...

BORSA, MARULLO, CEPRANO, CORO /(fra loro)
/Guardate com’è inquieto!

RIGOLETTO
La rà, la rà, la rà, /ecc./

BORSA, MARULLO, CEPRANO, CORO
Sì! Guardate com’è inquieto!

RIGOLETTO[MARULLO] /(a Marullo)
/Son felice
che nulla a voi nuocesse
l’aria di questa notte...

MARULLO[RIGOLETTO]
Questa notte!

RIGOLETTO[MARULLO]
Sì...Ah, fu il bel colpo!

MARULLO[RIGOLETTO]
S’ho dormito sempre!

RIGOLETTO[MARULLO]
Ah, voi dormiste! Avrò dunque sognato!
La rà, la rà, la rà, /ecc./
/(S’allontana e vedendo un fazzoletto sopra una tavola/
/ne osserva inquieto la cifra.)/

CORO /(fra loro)/
Ve’ come tutto osserva!

RIGOLETTO[CORO]
/(gettandolo; fra sé)/
Non è il suo.
/(forte)/
Dorme il Duca tuttor?

CORO[RIGOLETTO]
Sì, dorme ancora.
/(Comparisce un paggio della Duchessa.)/

PAGGIO[CEPRANO]
Al suo sposo parlar vuol la Duchessa.

CEPRANO[PAGGIO]
Dorme.

PAGGIO[CEPRANO]
Qui or or con voi non era?

BORSA[PAGGIO]
È a caccia.

PAGGIO[BORSA,CEPRANO]
Senza paggi! senz’armi!

TUTTI[PAGGIO]
E non capisci
che per ora vedere non può alcuno?

RIGOLETTO[CORO]
/(che a parte è stato attentissimo al dialogo, balzando/
/improvviso tra loro prorompe:)/
Ah, ell’è qui dunque! Ell’è col Duca!

TUTTI[RIGOLETTO]
Chi?

RIGOLETTO[CORO]
La giovin che stanotte
al mio tetto rapiste.
Ma la saprò riprender.
Ella è là!

TUTTI[RIGOLETTO]
Se l’amante perdesti,
la ricerca altrove.

RIGOLETTO[CORO]
Io vo’ mia figlia!

TUTTI[RIGOLETTO]
La sua figlia!

RIGOLETTO[CORO]
Sì, la mia figlia! d’una tal vittoria,
che? adesso non ridete?
Ella è là...la vogl’io...la renderete.
/(Corre verso la porta di mezzo, ma i cortigiani gli/
/attraversano il passaggio.)/

Cortigiani, vil razza dannata,
per qual prezzo vendeste il mio bene?
A voi nulla per l’oro sconviene,
ma mia figlia è impagabil tesor.
La rendete...o, se pur disarmata,
questa man per voi fora cruenta;
nulla in terra più l’uomo paventa,
se dei figli difende l’onor.
Quella porta, assassini, m’aprite!
/(Si getta ancor sulla porta che gli è nuovamente/
/contesa dai gentiluomini; lotta alquanto, poi ritorna/
/spossato.)/
La porta, la porta, assassini, m’aprite.
Ah! voi tutti a me contro venite!
Tutti contro me!
/(piange)/
Ah! Ebben, piango. Marullo, signore,
tu ch’hai l’alma gentil come il core,
dimmi tu dove l’hanno nascosta?

RIGOLETTO[MARULLO]
Marullo, signore, dimmi tu dove l’hanno nascosta?
È là...non è vero?...È là?...
non è vero?...è là?...non è vero?
Tu taci!...ohimè!
Miei signori, perdono, pietate!
Al vegliardo la figlia ridate!
Ridonarla a voi nulla ora costa,
tutto al mondo tal figlia è per me.
Signori, perdono, /ecc./
/(Gilda esce dalla stanza a sinistra e si getta nelle/
/paterne braccia.)/

GILDA[RIGOLETTO]
Mio padre!

RIGOLETTO[GILDA]
Dio! mia Gilda!
Signori, in essa è tutta
la mia famiglia.
Non temer più nulla, angelo mio...
/(ai cortigiani)/
Fu scherzo, non è vero?
Io, che pur piansi, or rido.
/(a Gilda)/
E tu a che piangi?

GILDA[RIGOLETTO]
Ah, l’onta, padre mio!

RIGOLETTO[GILDA]
Cielo! che dici?

GILDA[RIGOLETTO]
Arrossir voglio innanzi a voi soltanto...

RIGOLETTO[CORO] /(ai cortigiani)/
Ite di qua voi tutti!
Se il Duca vostro d’appressarsi osasse,
ch’ei non entri, gli dite, e ch’io qui sono.

BORSA, MARULLO, CEPRANO, CORO
/(fra loro)/
Coi fanciulli e co’ dementi
spesso giova il simular;
partiam pur, ma quel ch’ei tenti
non lasciamo d’osservar.
/(Escono.)/

RIGOLETTO[GILDA]
Parla...siam soli.

GILDA /(da sé)
/Ciel! dammi coraggio!

GILDA[RIGOLETTO] 
/Tutte le feste al tempio
mentre pregava Iddio,
bello e fatale un giovine
offriasi al guardo mio...
Se i labbri nostri tacquero,
dagli occhi il cor parlò.
Furtivo fra le tenebre
sol ieri a me giungeva...
“Sono studente e povero”,
commosso mi diceva,
e con ardente palpito
amor mi protestò.
Partì...il mio core aprivasi
a speme più gradita,
quando improvvisi apparvero
color che m’han rapita,
e a forza qui m’addussero
nell’ansia più crudel.

RIGOLETTO /(da sé)/
Ah! Solo per me l’infamia
a te chiedeva, o Dio...
ch’ella potesse ascendere
quanto caduto er’io.
Ah, presso del patibolo
bisogna ben l’altare!
Ma tutto ora scompare,
l’altar si rovesciò!

RIGOLETTO[GILDA]
Piangi, fanciulla, piangi...

GILDA[RIGOLETTO]
Padre!

RIGOLETTO[GILDA]
...scorrer fa il pianto sul mio cor.

GILDA[RIGOLETTO]
Padre, in voi parla un angiol
per me consolator, /ecc./

RIGOLETTO[GILDA]
Piangi, fanciulla, /ecc./
Compiuto pur quanto a fare mi resta,
lasciare potremo quest’aura funesta.

GILDA[RIGOLETTO]
Sì.

RIGOLETTO /(da sé)/
E tutto un sol giorno cangiare potè!
/(Entra un usciere ed il Conte di Monterone, che/
/attraversa il fondo della sala fra gli alabardieri.)/

USCIERE
Schiudete: ire al carcere Monteron dee.

MONTERONE[DUCA]
/(fermandosi verso il ritratto)/
Poiché fosti invano da me maledetto,
né un fulmine o un ferro
colpisce il tuo petto,
felice pur anco, o Duca, vivrai.
/(Esce fra le guardie dal mezzo.)/

RIGOLETTO[MONTERONE]
No, vecchio, t’inganni...un vindice avrai.
/(Si volge con impeto al ritratto.)/
Sì, vendetta, tremenda vendetta
di quest’anima è solo desio.
Di punirti già l’ora s’affretta,
che fatale per te suonerà.
Come fulmin scagliato da Dio,
te colpire il buffone saprà.

GILDA[RIGOLETTO]
O mio padre, qual gioia feroce
balenarvi negli occhi vegg’io!

RIGOLETTO[GILDA]
Vendetta!

GILDA[RIGOLETTO]
Perdonate: a noi pure una voce
di perdono dal cielo verrà.

RIGOLETTO[GILDA]
Vendetta!

GILDA[RIGOLETTO]
Perdonate...

RIGOLETTO[GILDA]
No!

GILDA[RIGOLETTO] /(fra sé)/
Mi tradiva, pur l’amo; gran Dio,
per l’ingrato ti chiedo pietà!

RIGOLETTO[GILDA]
No!

RIGOLETTO[GILDA]
Come fulmin scagliato, /ecc./

GILDA[RIGOLETTO]
Perdonate, /ecc.
(Escono dal mezzo.)/

##############
# ATTO TERZO #
##############

/La sponda destra del Mincio/
/(A sinistra è una casa a due piani, mezzo diroccata, la
cui fronte lascia vedere per una grande arcata l’interno
d’una rustica osteria al pian terreno, ed una rozza
scala che mette al granaio, entro cui, da un balcone
senza imposte, si vede un lettuccio. Nella facciata che
guarda la strada è una porta che s’apre per di dentro; il
muro poi è sì pieno di fessure, che dal di fuori si può
facilmente scorgere quanto avviene nell’interno. In
fondo, la deserta parte del Mincio, che scorre dietro un
parapetto in mezza ruina; di là dal fiume è Mantova. È
notte. Gilda e Rigoletto inquieti sono sulla strada,
Sparafucile nell’interno dell’osteria)/

RIGOLETTO[GILDA]
E l’ami?

GILDA[RIGOLETTO]
Sempre.

RIGOLETTO[GILDA]
Pure tempo a guarirne t’ho lasciato.

GILDA[RIGOLETTO]
Io l’amo.

RIGOLETTO[GILDA]
Povero cor di donna! Ah, il vile infame!
Ma ne avrai vendetta, o Gilda.

GILDA[RIGOLETTO]
Pietà, mio padre!

RIGOLETTO[GILDA]
E se tu certa fossi
ch’ei ti tradisse, l’ameresti ancora?

GILDA[RIGOLETTO]
Nol so, ma pur m’adora.

RIGOLETTO[GILDA]
Egli?

GILDA[RIGOLETTO]
Sì.

RIGOLETTO[GILDA]
Ebben, osserva dunque.
/(La conduce presso una delle fessure del muro, ed ella/
/vi guarda.)/

GILDA[RIGOLETTO]
Un uomo vedo.

RIGOLETTO[GILDA]
Per poco attendi.
/(Il Duca, in assisa di semplice ufficiale di cavalleria,/
/entra nella sala terrena per una porta a sinistra.)/

GILDA[RIGOLETTO] /(trasalendo)
/Ah, padre mio!

DUCA[SPARAFUCILE] /(a Sparafucile)
/Due cose e tosto...

SPARAFUCILE[DUCA]
Quali?

DUCA[SPARAFUCILE]
Una stanza e del vino!

RIGOLETTO[GILDA]
Son questi i suoi costumi!

SPARAFUCILE[DUCA]
Oh, il bel zerbino!
/(Entra nella stanza vicina.)/

DUCA
La donna è mobile
qual piuma al vento,
muta d’accento
e di pensier.
Sempre un amabile
leggiadro viso,
in pianto o in riso
è menzognero.
La donna è mobile, /ecc.
/È sempre misero
chi a lei s’affida,
chi le confida
mal cauto il cor!
Pur mai non sentesi
felice appieno

chi su quel seno
non liba amor!
La donna è mobile, /ecc./
/(Sparafucile rientra con una bottiglia di vino e due/
/bicchieri che depone sulla tavola: quindi batte col/
/pomo della sua lunga spada due colpi al soffitto. A/
/quel segnale una ridente giovane, in costume di/
/zingara, scende a salti la scala. Il Duca corre per/
/abbracciarla, ma ella gli sfugge. Frattanto Sparafucile,/
/uscito sulla via, dice a parte a Rigoletto:)/

SPARAFUCILE[RIGOLETTO]
È là il vostr’uomo. Viver dee o morire?

RIGOLETTO[SPARAFUCILE]
Più tardi tornerò l’opra a compire.
/(Sparafucile s’allontana dietro la casa verso il fiume.)/

DUCA[MADDALENA]
Un dì, se ben rammentomi,
o bella, t’incontrai...
Mi piacque di te chiedere
e intesi che qui stai.
Or sappi che d’allora
sol te quest’alma adora.

GILDA /(da sé)
/Iniquo!

MADDALENA[DUCA]
Ah! Ah!...e vent’altre appresso
le scorda forse adesso?

Ha un’aria il signorino
da vero libertino.

DUCA[MADDALENA]
Sì, un mostro son.

GILDA[RIGOLETTO]
Ah, padre mio!

MADDALENA[DUCA]
Lasciatemi, stordito!

DUCA[MADDALENA]
Ah, che fracasso!

MADDALENA[DUCA]
Stia saggio!

DUCA[MADDALENA]
E tu sii docile,
non farmi tanto, chiasso.
Ogni saggezza chiudesi
nel gaudio e nell’amore.
/(Le prende la mano.)/
La bella mano candida!

MADDALENA[DUCA]
Scherzate voi, signore.

DUCA[MADDALENA]
No, no.

MADDALENA[DUCA]
Son brutta.

DUCA[MADDALENA]
Abbracciami.

GILDA /(da sé)
/Iniquo!

MADDALENA[DUCA]
Ebbro!

DUCA[MADDALENA]
D’amore ardente.

MADDALENA[DUCA]
Signor l’indifferente,
vi piace canzonar?

DUCA[MADDALENA]
No, no, ti vo’ sposar...

MADDALENA[DUCA]
Ne voglio la parola.

DUCA[MADDALENA] /(ironico)
Amabile figliuola!

RIGOLETTO[GILDA] /(a Gilda che avrà tutto osservato ed inteso)
/E non ti basta ancor?

GILDA[RIGOLETTO]
Iniquo traditor! /ecc./

MADDALENA[DUCA]
Ne voglio la parola! /ecc./

DUCA[MADDALENA]
Amabile figliuola! /ecc./

RIGOLETTO[GILDA]
E non ti basta ancor? /ecc./

DUCA[MADDALENA]
Bella figlia dell’amore,
schiavo son dei vezzi tuoi;
con un detto sol tu puoi
le mie pene consolar.
Vieni e senti del mio core
il frequente palpitar.
Con un detto, /ecc./

MADDALENA[DUCA]
Ah! ah! rido ben di core,
che tai baie costan poco...

GILDA[RIGOLETTO]
Ah, così parlar d’amore...

MADDALENA[DUCA]
...quanto valga il vostro gioco,
mel credete, so apprezzar.

GILDA[RIGOLETTO]
...a me l’infame ho udito!

RIGOLETTO[GILDA] /(a Gilda)/
Taci, il piangere non vale, /ecc./

GILDA[RIGOLETTO]
Infelice cor tradito,
per angoscia non scoppiar.

MADDALENA[DUCA]
Son avvezza, bel signore,
ad un simile scherzar,
mio bel signor!

DUCA[MADDALENA]
Con un detto sol tu puoi
le mie pene consolar.

GILDA[RIGOLETTO]
Infelice cor tradito,
per angoscia non scoppiar, /ecc./

MADDALENA[DUCA]
Ah! Ah! Rido ben di core!
Che tai baie costan poco, /ecc./

DUCA[MADDALENA]
Bella figlia dell’amore,
schiavo son de’ vezzi tuoi, /ecc./

RIGOLETTO[GILDA] /(a Gilda)
Ch’ei mentiva sei sicura.
Taci, e mia sarà la cura
la vendetta d’affrettar.
Pronta fia, sarà fatale,
io saprollo fulminar, /ecc.
M’odi! Ritorna a casa.
Oro prendi, un destriero,
una veste viril che t’apprestai,
e per Verona parti.
Sarovvi io pur doman.

GILDA[RIGOLETTO]
Or venite...

RIGOLETTO[GILDA]
Impossibil.

GILDA[RIGOLETTO]
Tremo.

RIGOLETTO[SPARAFUCILE]
Va.
/(Il Duca e Maddalena stanno sempre fra loro parlando,/
/ridendo, bevendo. Partita Gilda, Rigoletto va dietro la/
/casa, e ritorna parlando con Sparafucile e contandogli/
/delle monete.)/
Venti scudi hai tu detto? Eccone dieci,
e dopo l’opra il resto.
Ei qui rimane?

SPARAFUCILE[RIGOLETTO]
Sì.

RIGOLETTO[SPARAFUCILE]
Alla mezzanotte ritornerò.

SPARAFUCILE[RIGOLETTO]
Non cale;
a gettarlo nel fiume basto io solo.

RIGOLETTO[SPARAFUCILE]
No, no; il vo’ far io stesso.

SPARAFUCILE[RIGOLETTO]
Sia...il suo nome?

RIGOLETTO[SPARAFUCILE]
Vuoi sapere anche il mio?
Egli è Delitto, Punizion son io.
/(Parte; il cielo si oscura e tuona.)/

SPARAFUCILE
La tempesta è vicina!
Più scura fia la notte.

DUCA[MADDALENA]
Maddalena?
/(per prenderla)/

MADDALENA[DUCA] /(sfuggendogli)
Aspettate...mio fratello viene.

DUCA[MADDALENA]
Che importa?

MADDALENA[DUCA]
Tuona!

SPARAFUCILE[DUCA] /(entrando)
E pioverà tra poco.

DUCA[SPARAFUCILE]
Tanto meglio.
Tu dormirai in scuderia...
all’inferno...ove vorrai.

SPARAFUCILE[DUCA]
Oh, grazie.

MADDALENA[DUCA] /(piano al Duca)
Ah no!...partite.

DUCA[MADDALENA] /(a Maddalena)
Con tal tempo?

SPARAFUCILE[MADDALENA] /(piano a Maddalena)/
Son venti scudi d’oro.

SPARAFUCILE[DUCA]
Ben felice d’offrirvi la mia stanza.
Se a voi piace tosto a vederla andiamo.
/(Prende un lume e s’avvia per la scala.)/

DUCA[SPARAFUCILE]
Ebben, sono con te...presto, vediamo.
/(Dice una parola all’orecchio di Maddalena e segue/
/Sparafucile.)/

MADDALENA
Povero giovin!...grazioso tanto!
Dio! qual notte è questa!

DUCA[SPARAFUCILE]
/(giunto al granaio, vedendone il balcone senza imposte.)/
Si dorme all’aria aperta? Bene, bene.
Buona notte.

SPARAFUCILE[DUCA]
Signor, vi guardi Iddio.

DUCA
Breve sonno dormiam; stanco son io.
/(Depone il cappello, la spada e si stende sul letto./
/Maddalena frattanto siede presso la tavola./
/Sparafucile beve dalla bottiglia lasciata dal Duca./
/Rimangono ambedue taciturni per qualche istante, e/
/preoccupati da gravi pensieri.)/

La donna è mobile,
qual piuma al vento,
muta d’accento
e di pensiero...
muta d’accento
e di pen...
la donna...è mobil.../ecc./
/(s’addormenta)/

MADDALENA[SPARAFUCILE]
È amabile invero
cotal giovinotto.

SPARAFUCILE[MADDALENA]
Oh sì...venti scudi
ne dà di prodotto.

MADDALENA[SPARAFUCILE]
Sol venti!...son pochi!
valeva di più.

SPARAFUCILE[MADDALENA]
La spada, s’ei dorme,
va, portami giù.
/(Maddalena sale al granaio e contempla il dormente,/
/poi ripara alla meglio il balcone e scende portando con/
/sé la spada. Nel frattempo Gilda comparisce nel fondo/
/della via in costume virile, con stivali e speroni, e/
/lentamente si avanza verso l’osteria, mentre/
/Sparafucile continua a bere. Spessi lampi e tuoni.)/

GILDA /(da sé)/
Ah, più non ragiono!
Amor mi trascina...

mio padre, perdono!
/(tuono)/
Qual notte d’orrore!
Gran Dio, che accadrà?

MADDALENA[SPARAFUCILE]
/(posata la spada del Duca sulla tavola)/
Fratello?

GILDA /(osservando per la fessura)
/Chi parla?

SPARAFUCILE[MADDALENA] /(frugando in un credenzone)
/Al diavol ten va!

MADDALENA[SPARAFUCILE]
Somiglia un Apollo,
quel giovane, io l’amo,
ei m’ama...riposi...
né più l’uccidiamo.

GILDA /(ascoltando)
/Oh cielo!

SPARAFUCILE[MADDALENA] /(gettandole un sacco)
/Rattoppa quel sacco!

MADDALENA[SPARAFUCILE]
Perché?

SPARAFUCILE[MADDALENA]
Entr’esso il tuo Apollo, sgozzato da me,
gettar dovrò al fiume.

GILDA
L’inferno qui vedo!

MADDALENA[SPARAFUCILE]
Eppure il denaro salvarti scommetto
serbandolo in vita.

SPARAFUCILE[MADDALENA]
Difficile il credo.

MADDALENA[SPARAFUCILE]
M’ascolta...anzi facil ti svelo un progetto.
De’ scudi già dieci dal gobbo ne avesti;
venire cogli altri più tardi il vedrai...
Uccidilo, e venti...

GILDA
Che sento!

MADDALENA[SPARAFUCILE]
...allor ne avrai...

GILDA
Mio padre!

MADDALENA[SPARAFUCILE]
...così tutto il prezzo goder si potrà.

SPARAFUCILE[MADDALENA]
Uccider quel gobbo! che diavol dicesti!
Un ladro son forse? Son forse un bandito?
Qual altro cliente da me fu tradito?
Mi paga quest’uomo, fedele m’avrà.

MADDALENA[SPARAFUCILE]
Ah, grazia per esso!

SPARAFUCILE[MADDALENA]
È d’uopo ch’ei muoia.

MADDALENA[SPARAFUCILE]
Fuggire il fo adesso.
/(Va per salire.)/

GILDA
Oh, buona figliuola!

SPARAFUCILE[MADDALENA] /(trattenendola)
/Gli scudi perdiamo.

MADDALENA[SPARAFUCILE]
È ver!

SPARAFUCILE[MADDALENA]
Lascia fare.

MADDALENA[SPARAFUCILE]
Salvarlo dobbiamo.

SPARAFUCILE[MADDALENA]
Se pria ch’abbia il mezzo la notte toccato
alcuno qui giunga, per esso morrà.

MADDALENA[SPARAFUCILE]
È buia la notte, il ciel troppo irato,
nessuno a quest’ora da qui passerà.

GILDA
Oh, qual tentazione! morir per l’ingrato?
Morire!...e mio padre!...Oh cielo, pietà!

MADDALENA[SPARAFUCILE]
È buia la notte, /ecc./

SPARAFUCILE[MADDALENA]
Se pria ch’abbia, /ecc./

GILDA
Oh cielo, pietà, /ecc./
/(Battono le undici e mezzo.)/

SPARAFUCILE[MADDALENA]
Ancor c’è mezz’ora.

MADDALENA[SPARAFUCILE] /(piangendo)
/Attendi, fratello...

GILDA
Che! piange tal donna! né a lui darò aita!
Ah, s’egli al mio amore divenne rubello,
io vo’ per la sua gettar la mia vita.
/(Picchia alla porta.)/

MADDALENA[SPARAFUCILE]
Si picchia?

SPARAFUCILE[MADDALENA]
Fu il vento.
/(Gilda torna a bussare.)/

MADDALENA[SPARAFUCILE]
Si picchia, ti dico.

SPARAFUCILE[MADDALENA]
È strano!...Chi è?

GILDA[SPARAFUCILE]
Pietà d’un mendico;
asil per la notte a lui concedete.

MADDALENA[SPARAFUCILE]
Fia lunga tal notte!

SPARAFUCILE[MADDALENA]
Alquanto attendete.
/(Va a cercare nel credenzone.)/

MADDALENA[SPARAFUCILE]
Su, spicciati, presto, fa l’opra compita:
anelo una vita con altra salvar.

SPARAFUCILE[MADDALENA]
Ebbene, son pronto; quell’uscio dischiudi,
più ch’altro gli scudi mi preme salvar.

GILDA /(da sé)/
Ah! presso alla morte, sì giovine sono!
Oh ciel, per quegl’empi ti chieggo perdono!
Perdona tu, o padre, a quest’infelice!
Sia l’uomo felice ch’or vado a salvar.

MADDALENA[SPARAFUCILE]
Spicciati, presto, /ecc./

SPARAFUCILE[MADDALENA]
Bene, son pronto, /ecc./

MADDALENA[SPARAFUCILE]
Spicciati!

SPARAFUCILE[MADDALENA]
Apri!

MADDALENA[GILDA]
Entrate!

GILDA /(da sé)/
Dio! Loro perdonate!

MADDALENA, SPARAFUCILE[GILDA]
Entrate!
/(Sparafucile va a postarsi con un pugnale dietro alla/
/porta; Maddalena apre e poi corre a chiudere la grande/
/arcata di fronte, mentre entra Gilda, dietro a cui/
/Sparafucile chiude la porta, e tutto resta sepolto nel/
/silenzio e nel buio.)/
/(Rigoletto solo si avanza chiuso nel suo mantello. La
violenza del temporale è diminuita, né più si vede e
sente che qualche lampo e tuono.)/

RIGOLETTO
Della vendetta alfin giunge l’istante!
Da trenta dì l’aspetto
di vivo sangue a lagrime piangendo,
sotto la larva del buffon.
Quest’uscio.,..
/(esaminando la casa)/
è chiuso!...Ah, non è tempo ancor!
S’attenda.

Qual notte di mistero!
Una tempesta in cielo,
in terra un omicidio!
Oh, come invero qui grande mi sento!
/(Suona mezzanotte.)/
Mezzanotte!

SPARAFUCILE[RIGOLETTO] /(uscendo di casa)
/Chi è là?

RIGOLETTO[SPARAFUCILE] /(per entrare)
/Son io.

SPARAFUCILE[RIGOLETTO]
Sostate.
/(Rientra e torna trascinando un sacco.)/
È qua spento il vostro’uomo.

RIGOLETTO[SPARAFUCILE]
Oh gioia!...un lume!

SPARAFUCILE[RIGOLETTO]
Un lume?...No, il denaro.
/(Rigoletto gli dà una borsa.)
/Lesti all’onda il gettiam...

RIGOLETTO[SPARAFUCILE]
No, basto io solo.

SPARAFUCILE[RIGOLETTO]
Come vi piace. Qui men atto è il sito.
Più avanti è più profondo il gorgo.
Presto, che alcun non vi sorprenda. Buona notte.
/(Rientra in casa.)/

RIGOLETTO[SPARAFUCILE]
Egli è là!...morto!
Oh sì...vorrei vederlo!
Ma che importa?...è ben desso!
Ecco i suoi sproni!
Ora mi guarda, o mondo!
Quest’è un buffone, ed un potente è questo!
Ei sta sotto ai miei piedi! È desso! O gioia!
È giunta alfine la tua vendetta, o duolo!
Sia l’onda a lui sepolcro,
un sacco il suo lenzuolo.
All’onda! All’onda!
/(Fa per trascinare il sacco verso la sponda, quando è/
/sorpreso dalla lontana voce del Duca, che nel fondo/
/attraversa la scena.)/

DUCA
La donna è mobile, /ecc./

RIGOLETTO
Qual voce!...illusion notturna è questa!
/(trasalendo)/
No!...No! egli è desso...
/(verso la casa)/
Maledizione! Olà...dimon bandito!
/(Taglia il sacco.)/
Chi è mai, chi è qui in sua vece?
/(lampeggia)/
Io tremo...È umano corpo!
Mia figlia!...Dio!...mia figlia!
Ah no...è impossibil!
Per Verona è in via!
/(inginocchiandosi)/
Fu vision...È dessa!
O mia Gilda: fanciulla, a me rispondi!

L’assassino mi svela...Olà?...Nessuno?
/(Picchia disperatamente alla porta.)/
Nessun!...

RIGOLETTO[GILDA]
Mia figlia? Mia Gilda?...Oh, mia figlia!

GILDA[RIGOLETTO]
Chi mi chiama?

RIGOLETTO[GILDA]
Ella parla!...si muove!...
È viva!...oh Dio!
Ah, mio ben solo in terra...
Mi guarda...mi conosci...

GILDA[RIGOLETTO]
Ah, padre mio!

RIGOLETTO[GILDA]
Qual mistero!...Che fu?...
Sei tu ferita?...Dimmi...

GILDA[RIGOLETTO] /(indicando al core)/
L’acciar qui mi piagò.

RIGOLETTO[GILDA]
Chi t’ha colpita?

GILDA[RIGOLETTO]
V’ho ingannato...colpevole fui...
L’amai troppo...ora muoio per lui!

RIGOLETTO /(da sé)/
Dio tremendo! Ella stessa fu colta
dallo stral di mia giusta vendetta!

RIGOLETTO[GILDA]
Angiol caro! mi guarda, m’ascolta!
Parla, parlami, figlia diletta.

GILDA[RIGOLETTO]
Ah, ch’io taccia! a me, a lui perdonate.
Benedite alla figlia, o mio padre...
Lassù in cielo, vicina alla madre,
in eterno per voi pregherò.

RIGOLETTO[GILDA]
Non morire, mio tesoro, pietade!
Mia colomba, lasciarmi non dêi!

GILDA[RIGOLETTO]
Lassù in cielo, /ecc./

RIGOLETTO[GILDA]
Oh, mia figlia!
No, lasciarmi non dêi, non morir.
Se t’involi, qui sol rimarrei.
Non morire, o ch’io teco morrò!

GILDA[RIGOLETTO]
Non più...a lui perdonate.
Mio padre...Addio!
Lassù in ciel, /ecc./

RIGOLETTO[GILDA]
Oh mia figlia! Oh mia Gilda!
No, lasciarmi non dêi, non morir!
/(Gilda muore.)/

RIGOLETTO[GILDA]
Gilda! mia Gilda!...È morta!
Ah, la maledizione!
/(Strappandosi i capelli, cade sul cadavere della figlia.)/


FINE